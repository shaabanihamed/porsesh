داستانی که از نظر شما می‌گذرد، ابتدا ضمن کنفرانس صلح پاریس از روی یادداشت‌هائی که به طور روزانه در حال خدمت در صف برداشته شده بودند
و از روی گزارشاتی که برای رؤسای من در قاهره ارسال گردیده بودند نوشته شد.
بعدا در پائیز سال 1919، این نوشته اولیه و بعضی از یادداشت‌ها، مفقود شدند.
به نظر من چنان می‌آمد که از نظر تاریخی رخدادهائی را که ما تجربه کرده بودیم و احساساتی را که در طی آن به ما دست داده و امیدهائی که به آن بسته بود و عملیاتی که ما انجام داده بودیم، هیچ کس در ارتش فیصل به فکر نوشتن آن‌ها نیفتاده باشد
لذا این داستان مجددا با تفاوت زیادی، در زمستان سال 1919 20 از خاطره‌ها و یادداشت‌های باقی مانده، بازسازی شد.
من وقایع و رخدادهای اصلی را فراموش نکرده بودم، اگرچه شاید اشتباهاتی در آن رسوخ کرده بود؛ 
و لیکن رخدادهای قابل اهمیت، پس از گذشت زمان تحت تأثیر تعلقات جدید در هاله‌ای از فراموشی فرورفته بود.
تاریخ‌ها و محل وقایع، تا آنجا که یادداشت‌های من حفظ نموده بودند صحیح بودند؛ اما اسامی اشخاص را از یاد برده بودم.
پس از گذشت زمان از رخدادهای جنگ، بعضی از کسانی که با من همکاری داشتند خود را در گورهای کم‌عمق خدمت به جامعه مدفون ساخته بودند
لذا از نام آن‌ها آزادانه استفاده شده
و لیکن بعضی دیگر هنوز زنده‌اند که نام آن‌ها را به طور سری آورده‌ایم.
در بعضی موارد شخصی دارای چندین نام است
این مسئله ممکن است شخصیت‌های فردی را مستور و کتاب را نه به صورت داستانی از گروهی از مردم زنده.
بلکه به صورت داستانی از تعدادی عروسک‌های بی چهره و سیما درآورد.
اما اگر از فردی در یکجا تمجید و در جای دیگری بد گوئی شود هیچ کس نه از تمجید و نه از تف کیر او راضی نخواهد شد.
این تصویر جدا از سایرین به‌طوریکه نور اصلی را به چهره خود بتابانم در قبال همکاران انگلیسی عادلانه نیست؛ 
و من مخصوصا بسیار متأسفم که، آنچه را که ارتشیان گفتند به عنوان یک هم‌ردیف. نگفته‌ام. آن‌ها دقیق و روشن نبودند.
اما خیلی شگرف بودند.
به خصوص اینکه نباید فراموش کرد، که آن‌ها انگیزه و یا تصوری از پایان قضیه نداشتند، بلکه این جنبه از تفکر فقط مخصوص افسران بود.
بدبختانه آنچه که مرا به خود معطوف می‌داشت منحصرا این جنبه از ماجرا بود؛
و این کتاب در دست یک جریان تنظیم شده از آزادی اعراب از مکه به دمشق بود؛ 
و منظور آن بود که این جنگ را توجیه نمایم، تا آنکه هرکسی دریابد که این موقعیت چقدر طبیعی و تا چه اندازه اجتناب ناپذیر بود؛ 
و تا چه اندازه از هرگونه رهبری و مغزهای متفکر، و یا هرگونه کمک و مساعدت خارجی چند نفر انگلیسی بی‌نیاز بود.
این ماجرا فقط جنگ اعراب بود که توسط خود اعراب رهبری می‌شد و برای یک هدف عربی در عربستان به وقوع پیوسته بود.
سهم واقعی من ناچیز بود، 
اما به خاطر قلمی شیوا، و سخنوری و تیزهوشی که داشتم، آنطوریکه خود توضیح می‌دهم، 
برای خود یک برتری و ارشدیت ساختگی دست و پا کرده بودم.
در واقع من در میان اعراب شغلی و یا سمتی نداشتم؛
و هرگز در مسئولیت نمایندگی انگلیسی‌ها با آن‌ها نبودم.
ویلسون، جو یس، نیوکامب، داونی، و داون پورت همه نسبت بهمن ارشدیت داشتند؛ 
و من با خود چنین می‌اندیشیدم که من خیلی جوانم و ارشدیت آن‌ها از آن لحاظ نیست که آن‌ها شعور و یا جسارتشان در کارها بیش از من است. من بهترین سعی و کوشش خود را به‌کار بستم.
ویلسون. جو یس، نیوکامب، داونی، داون پورت، باکستون، مارشال استرلینگ، یانگ.
می‌نارد، راس، اسکات، وینترتون، لو ید، روی، سیدونز، گاسلت، است نت.
هند رسن، اسپنس، گلیمن، گارلند، برو دی، مکینز، نونان، لی‌سون، هورن بای.
پیک، اسکات هیگنز، رم سی، وود، هینید، برایت، مک ایندو، گرین هیل، گرایزنتوابت، دوریست، بنت، وید، گری، پاسکو، و سایرین همگی بهترین سعی خود را کردند.
تمجید آن‌ها توسط من موردی ندارد.
اگر خواسته باشم حرف ناخوشایندی در مورد کسی خارجی از تعداد خودمان بزنم، این کار رامی‌کنم.
لیکن در این کتاب، ماجراهای ناخوشایند خیلی کمتر از آنچه که من در خاطراتم نوشته‌ام مشاهده می‌شود.
زیرا گذشت زمان لکه‌های چرکین انسان‌ها را از زمینه شفاف خاطراتم زدوده‌اند؛ 
و زمانی که بخواهم از کسی خارج از خودمان تعریف و ستایش کنم،
من این کار را می‌کنم؛
زیرا که مسائل خانوادگی ما متعلق به خودمان است.
ما آنچه را که برای آن خود را مهیا ساخته بودیم انجام دادیم 
و اکنون از تجدید خاطره‌های آن خوشنودیم.
سایرین آزادند که روزی داستان خود را به ثبت برسانند.
داستانی شبیه داستان من، اما نباید بیش از آنچه من از آن‌ها گفته‌ام درمورد من بگویند.
زیرا هر یک از ما کار خود را بوسیله خودش و طوریکه خودش دلش می‌خواست انجام داد؛ و حتی به ندرت می‌توانست دوستان خود را ببیند.
در این صفحات، تاریخ نه از نهضت عرب، بلکه از من در آن نهضت بحث می‌کند.
این یک حکایت از زندگی روزمره، اتفاقات رذیلانه، و مردم بی‌نام و نشان است.
در اینجا نه درسی برای جهان و نه رازی است که ابراز آن مردم را در شوک عظیمی فرو برد.
بلکه پر از چیزهای کوچک و بی‌اهمیت است، اما یکی به خاطر آنکه هیچ کس اشتباهی برای گزارش نکرده باشد که از استخوان‌بندیش روزی انسانی بتواند تاریخ بسازد، 
و دیگر به خاطر آنکه برای من به خاطر آوردن دوستی‌های انقلاب خود لذتی عمیق داشت، نگاشته شده است.
ما به یکدیگر علاقمند بودیم،
زیرا که به سرعت از جائی به جائی دیگر می‌رفتیم و از استنشاق بادها و از نور خورشید و امیدی که در آن غوطه‌ور بودیم و به خاطرش فعالیت می‌کردیم لذت می‌بردیم.
تازگی صبح دنیائی که به خود نوید می‌دادیم ما را در سرمستی و تخدیری عمیق فرو می‌برد.
ما با عقایدی غیر قابل توصیف و موهوم ساخته شده بودیم که می‌بایستی برای به دست آوردنش می‌جنگیدیم.
ما در آن مبارزات پر مخاطره زندگی متنوعی و هرگز از جان خود هم مضایقه نداشتیم: 
با این حال هنگامی‌که پیروز شدیم و آفتاب جهان جدیدی که برایش می‌جنگیدیم طلوع کرد، انسان‌های فرتوت و پیر دوباره ظاهر شدند 
و پیروزی ما را از ما گرفتند و دوباره همانند جهانی که از پیش می‌شناختند تغییرشی دادند.
دریغا که جوانان می‌توانند پیروز شوند، اما راه صیانت پیروزی را نیاموخته اند: و در برابر تجربه سالخوردگان به طور رقت‌باری ضعیف‌اند.
ما زبان به اعتراض گشودیم که ما برای آسمانی نو و زمینی جدید جان کنده‌ایم.
و آن‌ها به مهربانی و شفقت از ما تشکر کردند، اما صلح خود را همچنان برای خود محفوظ داشتند.
همه انسان‌ها آرزو دارند، و برای آن آرزوهای طلائی خواب‌های خوش می‌بینند اما همه خوابشان یکسان نیست.
آنهائیکه در شب‌ها و در ایام غفلت و بی‌خبری مغزهای از کارافتاده خود خواب می‌بینند، هنگام روز بیدار می‌شوند و بطالت آن را درمی‌یابند: اما آن‌ها که در روزها خواب می‌بینند انسان‌های خطرناکی هستند،
زیرا آن‌ها ممکن است با چشمان باز به خواب‌های طلائی خود عمل کنند تا آن‌ها را تحقق بخشند.
من هم بودم.
هدف من آن بود که ملت جدیدی به ‌وجود آورم، 
که نفوذ گمشده خود را از نو دریابد، و برای بیست میلیون سامی بنیانی بنا کنم که بر روی آن کاخ‌های رویائی آرزوهای ملی خویش را بسازند.
هدفی چنان والا که اصالت اندیشه‌های اشرافی‌شان را بر می‌انگیخت، و آن‌ها را وامی‌داشت که در این حوادث سهم سخاوتمندانه‌ای بر عهده بگیرند: 
اما زمانی که ما برنده شدیم، مسئله تردید و سوءظن در حق امتیاز نفت انگلیس در بین‌النهرین، و سیاست استعماری فرانسه در شرق مدیترانه را به گردن من انداختند.
متأسفانه من چنین می‌پندارم 
که ما برای این اعمال خود، بهای بسیار گرانی را به ارزش شرف و زندگی بسیاری از مردم بی‌گناه می‌پردازیم.
من با یک صد نفر از افراد محلی دون از دجله حرکت کردم.
این افراد همه جوان، تمیز، و همکاران عزیز دوست داشتنی بودند. همه آن‌ها سرشار از نیروی خوشبختی بودند و شایستگی داشتند تا بانوان و فرزندان خود را مشعوف و شادکام سازند.
با دیدن آن‌ها انسان به خوبی احساس می‌کرد که چه باشکوه است که می‌تواند با آن‌ها محشور باشد و انگلیسی باشد؛ 
و ما هزاران نفر از آن‌ها را به فجیع‌ترین وجهی در آتش و در کام مرگ می‌انداختیم.
این کار نه برای آن بود که در جنگ پیروز شویم، بلکه برای آن بود که ذرت، برنج و نفت بین‌النهرین را از آن خود کنیم.
تنها نیاز ما آن بود که دشمنان خود را که ترکیه هم یکی از آن‌ها بود شکست بدهیم، 
و این کار بالاخره با درایت آلن بای به بهای کمتر از چهار صد تن کشته و با بکار گرفتن مردمی که در ترکیه مورد ظلم و جور بودند انجام یافت.
من از سی بار جنگ به خود می‌بالم که نگذاشتم خون هیچ یک از افراد خودی ریخته شود.
چون تمام ایالات تحت تصرف ما در قاموس من، ارزش یک انگلیسی مرده را هم نداشت.
ما سه سال از این ماجراها را از سر گذراندیم، 
و من خیلی از چیزهائی را که هنوز هم گفتنی نیست برای خود نگه داشته‌ام؛ 
و با این وجود، قسمتهائی از این کتاب برای همه کسانی که آن را ملاحظه می‌نمایند تازگی دارد
و بسیاری هم به دنبال چیزهائی خواهند گشت که آن‌ها را در اینجا نخواهند یافت.
یک مرتبه من به رؤسای خود گزارش کاملی ارائه نمودم، 
اما دریافتم که آن‌ها به گواهی خود من، مرا پاداش می‌دهند.
که البته این شایستگی نداشت.
سلسله مراتب و احترام به مافوق در ارتش حرفه‌ای ممکن است ضروری باشد، همانطورکه تذکرات مؤکد در پیام‌ها هم لازمند، 
و ما، با نام‌نویسی خود خواه‌ناخواه خود را در موقعیت یک سرباز معمولی قرار داده بودیم.
من در قبال کارم، در جبهه عرب، تصمیم داشتم که هیچ ‌چیز قبول نکنم.
کابینه، عرب‌ها را در قبال وعده‌های خودمختاری بعد از پیروزی برانگیخته بود که به نفع ما جنگ کنند.
عرب‌ها به اشخاص اعتماد می‌کنند،
لیکن به مؤسسات اعتماد ندارند؛ 
و آن‌ها مرا به عنوان یک عامل دولت انگلیس شناخته بودند و از من انتظار آن‌را داشتند که وعده‌های کتبی دولت انگلیسی را ظهر نویسی و تائید کنم؛ 
و لذا من مجبور بودم که در این دسیسه مشارکت کنم، و بهر قیمت که وعده من می‌ارزید، افراد را از پاداششان مطمئن می‌ساختم.
طی دو سال مشارکت و همیاری در زیر آتش گلوله‌ها، آن‌ها عادت کرده بودند تا به من اعتماد ورزند و با این معیار، دولت متبوع مرا هم چون خودم صمیمی و صادق بشمارند.
با این امید، آن‌ها کارهای بزرگی انجام دادند و نقش‌های ارزشمندی ایفا نمودند 
اما البته بجای آنکه من از کارهائی که به مشارکت یکدیگر انجام دادیم به خود بالیده و مفتخر باشم، با تلخ‌کامی شدیدی شرمسار گردیدم.
از ابتدا مشهور بود که اگر ما جنگ را ببریم، این وعده‌ها چیز یجز مشتی کاغذ پاره نخواهند بود؛ 
و اگر من یک مستشار شرافتمندی برای اعراب بودم، باید به آن‌ها می‌گفتم که به کاشانه خود برگردند و هرگز جان خود را برای این وعده‌های پوچ به مخاطره نیفکنند.
اما من در این امید و تب‌وتاب بودم که با هدایت دیوانه‌وار آن‌ها در پیروزی نهائی آن‌ها را با سلاح‌ها مسلح خواهم نمود، و آن‌ها را در موقعیتی بس مطمئن قرار خواهم داد که مصلحت ابرقدرت‌ها چنان باشد که در ادعای خود برای وفای به عهدشان به طور عادلانه‌ای رفتار کنند.
به عبارت دیگر من چنان فرض می‌کردم و رهبر دیگری را با اشتیاق و توانائی نمی‌یافتم.
که من این جنگ را به پایان خواهم رساند، 
و خواهم توانست نه تنها ترک‌ها را در جبهه جنگ مغلوب کنم،
بلکه بتوانم کشور خود و هم‌پیمانانش را هم در مجلس شورا در انگلیس شکست دهم.
که این یک فرضیه گستاخانه بود و هنوز هم روشن نیست که آیا من موفق شدم یا خیر.
اما واضح است که من هرگز چنین اجازه‌ای نداشتم که اعراب را ندانسته در چنین مخاطره‌ای بی افکنم.
من این دورغ و ریاکاری را ریسک کردم.
با این باور که کمک به اعراب برای یک پیروزی ارزان و سریع در شرق ضروری است، و بهتر است که ما برنده شویم و وعده‌های خود را بشکنیم اما بازنده نباشیم.
اخراج سرهنری مک مه ون، اعتقاد مرا به این عدم صمیمیت ضروری استوارتر نمود.
اما من نمی‌توانستم آن منظور خود را هنگامی ‌که جنگ ادامه داشت برای ژنرال وین گیت تشریح کنم.
چون من به طور صوری تحت فرمانده‌ی او بودم، و او چنان به نظر می‌آمد که در مورد اینکه موضعش چقدر دروغین است هیچ حساسیتی نداشته باشد؛
لذا تنها راهی که باقی می‌ماند، آن بود که هر گونه پاداشی را در قبال این شیادی‌ها و حقه بازی‌ها نپذیرفته ورد کنم تا از احساس ناگواری که در وجودم نیرو گرفته بود رهائی یابم؛ لذا من شروع کردم که در گزارشاتم حقیقت مسائل را فاش نکنم و چند نفر از اعراب را هم که می‌شناختم وادار نمودم که در این موارد احتیاط نموده و سکوت کنند.
همین طور در این کتاب، برای آخرین بار، قصد دارم که خودم در مورد آنچه می‌گویم داور خود باشم.
بعضی از انگلیسی‌ها، که کیتچنر فرمانده آن‌ها بود، عقیده داشتند که قیام اعراب بر علیه ترک‌ها، می‌تواند انگلستان را درحالی‌که با آلمان جنگ می‌کند.
در یک زمان بر ترکیه هم که هم‌پیمان آلمان بود پیروز گرداند.
اطلاعات آن‌ها از طبیعت، نیرو و کشو رهائی که عرب زبانان در آنجا زندگی می‌کردند آن‌ها را بر آن می‌داشت که تصور کنند این پیشنهاد برای مردم عرب با اقبالی مسرت‌آمیز روبرو می‌شود؛ 
و لذا خصوصیات و روش‌های این قیام را برای اعراب روشن ساختند.
بنابراین اجازه دادند که آن قیام آغاز شود و برای آن پشتیبانی و اطمینان کافی و رسمی را از دولت انگلیس دریافت نمودند.
با این حال قیام شریف مکه برای خیلی‌ها باعث تعجب بود و متفقین را با عدم آمادگی کافی روبرو می‌ساخت.
این واقعه باعث تحریک احساسات ضد و نقیض گردید و دوستان و دشمنان مقتدری به‌ بار آورد که در وصله برخورد حسادت‌ها، مشکلات و مصائب بسیاری را به ‌وجود آورد.
احتمالا بعضی از حوادث اهریمنی داستان من زائیده موقعیت خاص ما بوده است.
ما مدت چند سال، در بیابانی عریان، در زیر آسمان بی‌تفاوت زندگی می‌کردیم.
روزها آفتابی گرم و سوزان ما را از خود بی خود و بادی زننده گیجمان می‌کرد، 
و شب‌ها، شبنم خیسمان می‌کرد و در برابر سکوت بی‌حد ستارگان از شرم خوار و حقیر می‌شدیم.
ما ارتشی بودیم خودمحور، بدون تحرک و رژه.
ما سرگشتگان آزادی، این دومین آئین بشریت بودیم.
هدفی چنان اشتیاق آمیز و حریص کننده، که تمام نیروی ما را در خود مستغرق و مستهلک می‌نمود.
امیدی چنان پرارج و گرامی، که تمام آرزوهای قلبی ما را در لهیب پرگدازش محو می‌کرد.
با گذشت زمان، نیاز به نبرد در راه آرمان، اوج گرفته و به یک سرسپاری بی‌چون و چرا مبدل گشته بود؛ و با مهمیز و عنان بر تردیدهایمان می‌تاخت.
اکنون دیگر خواهی نخواهی، آرمان ما جنگ بود.
ما همه خود را به بردگی این آرمان فروخته بودیم و به زنجیر محکومین آن مقید ساخته و با هرچه از بد و خوب داشتیم در برابر قداست این آرمان سر فرود آورده بودیم.
روحیه انسان‌های برده وحشتناک است.
چون آن‌ها تمام گیتی را از دست می‌نهند.
اما ما نه تنها جسم، بلکه روح خود را هم به برده‌داری آزمند پیروزی تسلیم نموده بودیم.
ما خویشتن را با دست خود، از تمام اصول اخلاقی، اراده، و مسئولیت‌ها تهی کرده و چون برگی مرده اسیر باد، به هرسو که آن باد می‌وزید روان می‌شدیم.
جنگ بی‌پایان، ما را از توجه به زندگانی‌مان و زندگی سایری نباز می‌داشت.
درحالی‌که طناب دار بر گردن داشتیم، دشمن برای سرمان جوایز بزرگی گذاشته بود؛ و این نشانگر آن بود که اگر به ‌دست دشمن گرفتار می‌شدیم شکنجه‌های سهمناکی در انتظارمان بود.
هر روزه تعدادی از ما دعوت حق را لبیک می‌گفتند و با دقایق دشواری که بر زندگان می‌گذشت، خود را چون عروسکان جانداری در صحنه‌ای از نمایش عبرت آمیز خداوندی به اطاعت از عین آنچه در نقش آن‌ها مقدر شده بود مجور می‌یافتند.
فرمانده ما به واقع تا جائی که پاهای مجروح ما رمق لنگیدن در جاده را داشت رحم نمی‌کرد. او بی‌رحم بی‌رحم بود.
آن‌ها که نحیف و رنجور می‌شدند به درگذشتگان راه رشک می‌بردند.
زیرا واقعیت توفیق و پیروزی، چنان واهی، و احتمال ناکامی چنان حتمی می‌نمود که مرگ بسان رهائی از عذاب‌های آینده جلوه‌گر می‌شد.
ما. همواره در سیطره فشار هیجانات روانی، یا در اوج هیجان، یا در ژرفای افسردگی می‌زیستیم.
چنین بحرانی از روان، برای ما بس سهمناک بود و لذا ما فقط به خاطر افقی بس کوتاه از دیدگاه خود، زندگی می‌کردیم. ما به آنچه بر سر دیگران می‌آوردیم توجهی نداشتیم، و حتی مشقاتی را که خود متحمل می‌شدیم بر خود سخت نمی‌گرفتیم. چون ادراکات ما هر دم تا دم دیگر دیگر رذیلانه دگرگون می‌شدند.
خشونت، انحراف هوس برای ما امری عادی شده بود دیگر هیچ چیز آزارمان نمی‌داد. 
در برابر اصول اخلاقی، که چون حائلی در برابر این‌گونه تمایلات برافراشته می‌شوند، چنین اعترافی موهوم است.
لیکن در مورد ما؛ ما چنین آموخته بودیم که برای ما فانیان، دردهائی بس سهمگین، مصیبت هائی بس ژرف، و ریاضت‌هائی بس عظیم در انتظارند؛ 
و زمانی که احساسات ما با این اندیشه‌ها به هیجان درمی‌آمد، دیگر تا موقعیکه اوضاع عادی می‌شد و این خاطرات تلخ و ناگوار محو می‌شد، نیروی اندیشه وتعقل از کار می‌افتاد.
چنین تفکری، که در زمان صلح خلاف اخلاق است، در عین اینکه روح را به بادهای ناآشنا می‌سپارد، در همان حال فرمان روائی شکیبانه‌اش بر جسم را هم از آن می‌رباید.
آنگاه جسم، دیگر برای درک شدت تالمات عمیق و یا شادمانی‌های مهیج بی عطوفت می‌شود، و حساسیت لازم را از دست می‌دهد 
ما آن‌را چون زباله‌ای بی‌ارزش و شبحی زبون و بیچاره.
آسیب‌پذیر و بی‌اراده، رها کرده بودیم و چنانکه در مواقع عادی غرایز انسانی و روح او از چنین موجودی دوری می‌جوید، ما دیگر جسم را به حال خود گذاشته، گوئی که آن ‌را مادون خود می‌انگاشتیم.
افراد. همه جوان و قوی بودند.
گوشت و خون گرم آن‌ها ناخودآگاه بر حسب غرایز، حقی را مدعی بود!
در پی این نجوای غرایز، هوس‌ها فریاد می‌زدند.
محرومیت‌ها و مخاطرات بر این آتش زیر خاکستر می‌دمیدند و آن ‌را مشتعل می‌ساختند.
اعراب، فطر تا خوددار بودند.
آن‌ها با استفاده از ازدواج عمومی تقریبا هر نوع آمیزش غیر معمول را در میان قبال از بین برده بودند.
اما ما: طی چند ماهی که در اینجا بودیم با بانوان عمومی که تعدادشان در حواشی مسکونی پراکنده مسیر ما قلیل بود، تماسی نداشتیم. زیرا که تعداد آن‌ها در برابر تعداد نفرات ما، آنقدر معدود و نایاب بود که حتی اگر گوشت پوسیده آن‌ها هم برای افرادی که اعضای سالم داشتند دل پذیر می‌آمد، باز هم چیزی محسوب نمی‌شد.
در وحشت و نگرانی چنین ابتلای هرزه و ناپسندی افراد جوان با تفاوتی، شروع به فرونشاندن نیازهای یکدیگر با بدن تمیز خود نمودند.
فراغت سردی که در مقایسه با طرق دیگر، نه تنها بدون شهوت، بلکه تمیز هم می‌نمود.
وحشتناک‌تر از آن، این بود که بعدها حتی بعضی در مشروعیت چنین فجایعی سوگند می‌خوردند و اظهار می‌داشتند که آن‌ها در کنار هم در شن‌های روان می‌لرزیدند، ولی با در آغوش گرفتن اندام زیرین گرم دوست کنار خود در ظلمت شب چنان تمتعی می‌یافتند که گوئی در یک کوشش مشترک روح آن‌ها به هم پیوند می‌خورد؛ 
و تعداد معدودی که در مقام مبارزه با تمایلات نفسانی خود برمی‌آمدند، از عهده برنیامده و با غروری سبعانه با خواری جسم به هر عادتی که باعث تا لم جسمی می‌شد تن درمی‌دادند.
من، غریبه‌ای بودم که به میان این اعراب اعزام شده بودم.
نه می‌توانستم مثل آن‌ها فکر کنم و نه قادر بودم عقایدشان را درک کنم.
اما با این حال وظیفه دار بودم که آن‌ها را رهبری کرده و به پیش برانم.
موظف بودم تا هر حرکت از سوی آن‌ها را تا جائی که مقدر باشد به نفع جنگو برای انگلستان تمام کنم؛ و چون رفتار آن‌ها را نمی‌توانستم بپذیرم.
سعی می‌کردم تا حداقل خصوصیات خود را از آن‌ها پنهان کنم.
و طوری رفتار کنم که نه باعث نفاق و ناسازگاری بوده و نه من قدی‌تر شروری شوم.
بلکه فردی باشم که بدون جلب نظر مؤثر ولی موفق وظیفه‌ام را انجام دهم.
چون دوست آن‌ها بودم، سعی می‌کردم تا نه طرفدار و نه مدافع کسی باشم.
امروز که به لباس خود درآمده‌ام، می‌توانم در نقش نظاره‌گری حساسیت این بازیگری را به خوبی در کنم.
لیکن شرافتمندانه‌تر آنست که قبول کنم آن رفتارها در چنان موقعیتی کام لا طبیعی جلوه‌گر می‌شد؛ 
و آنچه اکنون گستاخانه به نظر می‌آید، در آنجا و در آن موقعیت برنامه‌ای معمولی، روزمره، و غیر قابل اجتناب به شمار می‌آمد.
ما، برای قتل و خون‌ریزی مجوز داشتیم و دسته ایمان به خون آلوده بود.
زندگی ما چنان دردناک و مختصر بود که مجروح کردن و کشتن، دردهای زودگذری بودند؛ 
و با اندوهی چنان سهمناک از زنده بودن، غم تنبیه برایمان هیچ می‌نمود.
ما هرروز برای همان روز زندگی می‌کردیم و یا می‌مردیم.
زمانی که دلیل و یا تمایلی برای تنبیه پیش می‌آمد. بلافاصله شلاق یا گلوله گرم بر تن رنجور متخلف به‌کار می‌رفت؛ و حکم صادره، دیگر جای استیناف نداشت. زیرا در صحرا، کیفرهای سبک و یا مدت‌دار مانند دادگاه و زندان، جائی نداشت.
بلکه در عوض. مجازات‌ها خیلی شدید و خیلی فوری اعمال می‌گردید.
البته باید اذعان نمود، که خوشی‌های ما هم چون مشق اتمان کوتاه و زودگذر بودند. گوئی که در یک دم بر باد می‌شدند.
لیکن بالاخص برای من این خوشی‌های زودگذر هم مفهومی نداشت.
طرز زندگی و رفتار بدویان، حتی برای کسانی که با آنان بزرگ شده باشند سخت و مشقت‌بار است؛ و برای چون من نا آشنائی بسی وحشتناک‌تر و چون مرگی در عین زندگی می‌نمود.
زمانی که رژه و وظایف نظامی پایان می‌یافت دیگر رقمی برای نوشتن احساساتم نداشتم و نمی‌توانستم زیبائی انبساطی را که گاهی در این راه عارض می‌گردید و به درستی دریابم.
یادداشت‌های من.
در این فرصت‌ها، بیش از آنکه به بیان زیبائی‌ها و لطافت‌ها بپردازد به تشریح خشونت‌ها و مشقات می‌پرداخت.
بدون تردید، ما از لحظاتی که گاه‌گاهی در فراموشی و آرامش به سر می‌بردیم لذت بی‌حدی می‌بردیم.
اما من، مشقات، وحشت‌ها، و اشتباهات را بیشتر به خاطر دارم.
ازندگی من با آنچه در اینجا می‌نویسم جمع‌بندی نمی‌شود چون چیزهائی هستند که در حال عادی به خاطر آنکه شرم‌آورند قابل گفتن نیستند 
بلکه آنچه من نوشته‌ام، فقط قسمتی از زندگی ما در آن ایام است.
از خدا مسئلت کنید که به خاطر علاقه و افسونی که سفر به میان غریبه‌ها و برای خدمت به قومی دیگر دارد، از سرزمین وطن خویش آواره نشوید و خودو استعداد خود را به خاطر این خوش‌خدمتی، چون فواحشی که درمعابر می‌ایستند، به آن‌ها نفروشید.
انسانی که خود را به خاجیان می‌فروشند، زندگی حیوانی دارد.
لیک، با این حال من واقعا رنگ چهره‌ام را نمی‌توانستم تغییر دهم و مانند اعراب به رنگ آن‌ها درآیم.
این فقط یک علاقه بود و بس.
انسان به سختی می‌تواند آئین خود را تغییر دهد.
چون به آسانی مهر ارتداد می‌خورد.
و من کسی بودم که از یک آئین رانده و از دیگری درمانده شده بودم.
چون تابوت محمد صلّی اللّه علیه واله، در افسانه‌های خودمان؛ و نتیجتا اکنون منزوی و تنها مانده بودم.
خوار و حقیر و متأثر گذشته بودم.
متأثر و متألم نه برای انسان‌ها.
بلکه برای رفتاری که بر همنوع خود روا می‌دارند.
همانند آنچه من احساس می‌کردم، هنگام یکه انسان تحت فشار بیش از اندازه جسمی، فرسوده می‌شود
به گونه‌ایست که گوئی جسمش آهسته آهسته جان می‌کند، اما جانش قالب را تهی نمی‌سازد.
این احساس دردناک و رقت‌بار چنانست که گوئی نیروی خرد و استدلالش او را رها کرده‌اند و از دور منقدانه بر او نظاره می‌کنند. 
درحالی‌که با سکوت رقت بارشان به آن توده عبث خروش برآورده و می‌گویند
در این حال است که جنون و ابلهی نزدیک است؛ 
و من عقیده دارم که جنون به انسانی روی می‌آورد که می‌تواند چیزهای بسیاری را از ماورای حجاب‌ها در یک آن درد و فرهنگ و پیرامون آن دو فرهنگ مشاهده کند.
اولین مشکل در قیام، این بود که بگوئیم اعراب چه کسانی هستند. 
لفظ عرب معنای خود را به تدریج تغییر داده.
زمانی این لفظ به کسی اطلاق می‌شد که در عربستان زندگی می‌کرد.
کشوری بود که عربستان نام داشت.
اما این معنا هم چندان اساسی نداشت.
زبانی وجود داشت که عربی نامیده می‌شد؛ 
و این آزمایشی بود که با آن می‌شد یک عرب را شناسائی نمود.
این زبان، زبان معمول در سوریه، فلسطین، بین‌النهرین و شبه جزیره‌ای بود که بر روی نقشه عربستان می‌نامیدند.
قبل از فتح اسلام، این سرزمین‌ها توسط مردمان گوناگونی مس کون شده بود که هر گروه با یکی از زبان‌ها خویشاوند عربی تکلم می‌کرد.
ما آن‌ها را به طور غلط همانطوریکه بیشتر الفاظ علمی هستند سامی نامیدیم 
بهر حال عربی، آ سوری، بابلی، فینیقی، عبری، آرامی، سوری همه زبان های خویشاوند بودند؛ 
و نشانه‌های تاثیرات مشترک گذشته و یا حتی یک منشاء، با اطلاع از اینکه خصوصیات ظاهری و عادات مردم فعلی عرب زبان آسیا شباهت‌های زیادی داشتند، بیش از پیش تقویت می‌شد؛ درحالی‌که با وجود این شباهت‌های مشهود اختلافات بین فرد فرد آن‌ها همانند تفاوت‌هائی بود که می‌توان فقط در بین بوته‌های خشخاش یک مزرعه مشخص نمود؛ و الا از نظر خصوصیات کلی و ظاهری تشخیص اختلافات فردی مشکل می‌نمود.
بطوریکه می‌توان به جرأت آن‌ها راعموزده نامید و عموزاده‌هائی که ممطئنا، اگرچه خویشاوندی‌شان اسفناک ولی از این خویشاوندی آگاه بودند.
مناطقی که محل سکونت مردمان عرب زبانند در این مفهوم یک متوازی‌الاضلاعی را تشکیل می‌دهند 
که ضلع شمالی آن از اسکندروندر کنار مدیترانه شروع می‌شود و سپس سراسر بین‌النهرین را شامل شده و بط رف شرق تا دجله ادامه می‌یابد؛ 
و ضلع جنوبی آن در سواحل اقیانوس هند از عدن تا مسقط است؛ 
و ضلع غربی آن محدود به مدیترانه، کانال سوئز، و در دریای احمر تا عدن است؛
و در قسمت شرق توسط دجله و خلیج فارس تا مسقط از سایر نقاط جدا می‌شود.
این سرزمین پهناور که اندازه آن تقریبا در حدود هندوستان است موطن نژاد سامی بود، و در آن هیچ نژادی نتوانسته بود قدم نهد.
با وجود اینکه اقوامی چون مصریان. هیتی‌ها، فلسطینی‌ها، ایرانی‌ها، یونانی‌ها، رومی‌ها، ترک‌ها، فرنگی‌ها نژاد فرنک همه هر یک سعی کرده بودند تا در آنجا حکومت خود را تحکیم نمایند،
بالاخره همه آن‌ها از هم متلاشی شده و عمال پراکنده آن‌ها در ویژگی‌های نیرومند نژاد سامی مستغرق و محو گشته بودند.
سامی‌ها هم گاهی از این منطقه پای فرا نهاده بودند، 
اما آن‌ها هم در دنیای خارج از خطه خود غرق شده بودند.
مصر، الجزیره، مراکش، مال تا، صغلیه، اسپانیا، سیلی سیه، و فرانسه مناطق مسکونی نژاد سامی را جذب و آن‌ها را محو و نابود ساخته بودند.
فقط در تریپولی آفریقا و در اعجاز یهودیت.
سامی‌های دورافتاده توانسته بودند قومیت و نیروی خود را تا حدی محفوظ بدارند.
منشأ این مردمان این سئوال علمی بود؛ 
اما برای درک انقلابشان. اختلافات سیاسی و اجتماعی کنونی آن‌ها بسیار اهمیت داشت؛ 
و این مسئله را فقط با نگاهی به موقعیت جغرافیائی آن‌ها می‌توانستیم بفهمیم.
این قاره آن‌ها شامل نواحی عمده‌ای بود که موقعیت‌های بسیار گوناگون جغرافیائی آن موجبات عادات گوناگونی را برای ساکنینش فراهم آورده و بر آن‌ها تحمیل می‌نمود.
قسمت غربی این متوازی‌الاضلاع. از اسکندرون تا عدن توسط سلسله جبال ممتدی محدود می‌گردد که در شمال آن سوریه است 
و سپس همان طور که به طرف جنوب ادامه می‌یابد فلسطین و می دیان و حجاز و بالاخره به یمن منتهی می‌شود.
این سلسله جبال ارتفاعش به طور متوسط در حدود سه هزارپا، و دارای قله‌های مرتفعی از ده تا دوازده هزارپا می‌باشد.
قسمت غربی این سلسله جبال از ابرهای دریا سیراب می‌شود و ریزش باران کافی آن ناحیه را سرسبز و خرم می‌دارد؛ 
و لذا این ناحیه دارای جمعیت متراکمی است.
قسمت دیگری از این ناحیه که نسب تا آباد و پرجمعیت است، ناحیه کناره جنوبی این متوازی‌الاضلاع است که در کنار اقیانوس هند قرار دارد.
قسمت غربی این متوازی‌الاضلاع یک دشت آبرفتی است که اول. به نام بین‌النهرین معروف بود.
لیکن ناحیه جنوب بصره یک دشت ساحلی است که کویت، الاحساء، و قطر می‌باشند.
بیشتر این دشت ساحلی هم نسب تا پر سکنه بود.
این تپه‌ها و دشت‌های مسکونی حدود سی کویر را محصور می‌کنند که در قلب آن‌ها مجموعه‌ای چند از چشمه‌سارهای پرآب وجود دارند و در اطراف آن‌ها جمعیت نسب تا قابل ملاحظه‌ای زندگی می‌کنند که آن‌ها را کاسیم و عارض می‌نامند.
در حواشی این گروه از چشمه‌سارهاست که مرکز واقعی عربستان قرار دارد؛ و همین محل است که جایگاه نشوونمای اصلی روح اصلی، و محل حراست بسیار آگاهانه فردگرائی آن‌هاست.
کویرها آن‌را احاطه کرده و از هرگونه تماس و یا آمیزشی به طور خالص محفوظ داشته است.
کویری که این نقش بزرگ را در جدا ساختن این چشمه‌سارها از سایر نقاط گیتی ایفا می‌کند و بدین وسیله خصوصیات ویژه عربستان را تشکیل می‌دهد، خود خصوصیات متفاوتی دارد.
در جنوب این چشمه سارها، کویر و دریائی از شن است که به هیچ‌وجه قابل عبورومرور نیست. این دریای شن تا سواحل پر جمعیت اقیانوس هند ادامه دارد که این سواحل را از تاریخ عربستان جدا می‌سازد؛ 
و آن مناطق را از هرگونه نفوذ و رسوخ اخلاقیات و سیاست‌های عربی برکنار می‌دارد.
همانطورکه آن‌ها این سواحل جنوبی را حضر الموت می‌نامند، اینجا تاریخچه‌ای از فعالیت‌های هلندی‌ها و کمپانی هلندی هند شرقی است؛ و طرز تفکر مردم آن به جاوه نزدیک‌تر از عربستان است.
در قسمت مغرب این چشمه‌سارها از آنجا تا تپه‌های حجار کویر نجد است که سراسر شن و رسوبات آتش فشانی است و ماسه ندارد.
در طرف شرق این چشمه‌سارها تا کویت هم از شن و قلوه‌سنگ پوشیده شده است که در ضمن قسمت‌های زیادی از آن با ماسه‌های نرم و روان پوشیده شده و عبور از آن بسیار مشکل است.
در قسمت شمالی این چشمه‌سارها، کمربندی از شن گسترده شده که بعد از آن یک دشت پوشیده از قلوه‌سنگ و شن است که همه‌چیز را بین حاشیه شرقی سوریه و سواحل فرات، فراگرفته و از آنجا است که بین النهرین شروع می‌شود.
قابلیت عبور و مرور همین کویر شمالی برای انسان و اتومبیل و سایر وسائط نقلیه بود که باعث شد تا انقلاب عرب به پیروزی موفقیت‌آمیزی نائل شود.
تپه‌های غربی و دشت‌های شرقی همیشه مناطقی بوده‌اند که قابلیت سکونت داشته و فعالیت نسبی و جمعیت نسب تا فشرده‌ای داشته است.
مخصوصا در مغرب، کوهستان‌های سوریه و فلسطین و حجاز و یمن چندین بار در مسیر جریان زندگی اروپایی قرار گرفته‌اند.
اتفاقا، این تپه‌های حاصلخیز نه در آسیا، بلکه در اروپا بودند؛
و همان‌طور، اعراب همیشه نه به اقیانوس هند، بلکه به دریای مدیترانه متوجه بوده‌اند، تا الهام‌بخشمسائل فرهنگی و اشتغالات تجاری آن‌ها شده و گشایشی در این موارد حاصل نمایند، 
زیرا که مسئله مهاجرت، یکی از مسائل عمده و بسیار غامض و عمومی عربستان بوده، اگرچه آن در مناطق مختلف شدت و ضعف داشته است.
در شمال یعنی در سوریه نسبت مرگ و میر در شهرها بسیار بالا ،و نسبت زادوولد بسیار پائین بود.
زیرا که شرایط بهداشتی و زندگی رقت‌بار آنان عمومیتی انکارناپذیر بود.
نتیجتا مازاد نیروی انسانی‌بخشده‌نشین به سوی شهرها روان می‌شد و در آنجا ساکن شده و تحلیل می‌رفت.
اما در لبنان، با وجود شرایط بهداشتی بهتری که وجود داشت. هرساله مهاجرت‌های دسته‌جمعی بیشتری نسبت به سال پیش به سوی آمریکا در جریان بود.
این مهاجرت به آمریکا در لبنان طوری بود که حتی برای اولین بار از زمان روزهای یونان اوضاع عمومی یک منطقه را مورد تهدید قرار می‌داد.
در یمن حل این مسئله به صورت دیگری بود.
در آنجا تجارت خارجی معمول نبود؛ و صنایع بزرگ و انبوه هم وجود نداشت تا جمعیت کثیری را گرد هم در یک نقطه جمع کند و محیط زیست را ناسالم نماید.
شهرهای یمن، فقط محل بازارهای عمومی بودند؛ و مانند دهکده‌ها.
شهرها هم ساده و تمیز و بی‌آلایش بودند.
بنابراین در یمن جمعیت به طور بطئی روز بروز افزایش می‌یافت.
به همین علت، سطح زندگی در این ناحیه روز بروز پائین‌تر می‌آمد و تعداد جمعیت آن فشرده‌تر می‌شد.
آن‌ها نمی‌توانستند مهاجرت کنند، چون سودان که نزدیک آن منطقه بود کشوری حتی به مراتب بدتر از عربستان بود، 
و قبایل چندی هم که این سرنوشت ماجراجویانه را برمی‌گزیدند و به سوی سودان عزیمت می‌کردند؛ مجبور می‌شدند روش زندگی خود را تا حدی تعدیل و فرهنگ سامی خود را به طور بنیانی تغییر هند تا بتوانند به زندگی خود ادامه دهند.
آن‌ها نمی‌توانستند به طرف تپه‌های شمالی بروند؛
زیرا این تپه‌ها در اشغال مردم شهر مذهبی و مقدس مکه و بندر جده بود.
در این ناحیه، کمربندی از ساکنین خارجی که همواره توسط خارجیان از هندو جاوه و بخارا و آفریقا تقویت می‌گردید به وجود آمده بود. ساکنین این کمربند از نظر فعالیت بسیار نیرومند و قو یا نسبت به سامی‌ها حساسیت نشان می‌دادند؛ و این کمربند علی‌رغم اوضاع اقتصادی، جغرافیائی، و آب و هوا، با عامل مصنوعی یک مذهب جهانی نگهداری می‌شد.
انبوه جمعیت در یمن که به حد فشرده‌ای رسیده بود به سوی مشرق متوجه می‌شد و به سوی تپه‌های ویدیان، و منطقه پرآب دره‌های بیشا. دواسیررنیه و طربه که به سی کویرنجد ادامه می‌یافت رهسپار می‌گردید.
این طوایف ضعیف‌تر مداوما مجبور می‌شدند، چشمه سازهای خوب و نخلستان‌های آباد و حاصلخیز را با چشمه سازهای کم آب‌تر و نخلستان‌های کم‌حاصل‌تر عوض کنند؛ تا به جائی می‌رسیدند که زمین‌ها قابلیت کشت و زرع را نداشتند و تقریبا ادامه زندگی با کشاورزی مقدور نبود؛ 
و سپس آن‌ها مجبور می‌شدند که دامداری نه چندان اساسی خود را که عبارت از پرورش گوسفندان و شتر بود تقویت نموده و کم‌کم گذران زندگی آن‌ها بیش از پیش تنها به این روش ارتزاق وابسته می‌گردید.
و بالاخره، تحت فشار ازدیاد جمعیت، ساکنین سرحدات که اکنون همه به دامداری اشتغال داشتند، از دورترین چشمه‌سارها چون بدویانبه‌سوی بیابان‌هائی که حتی پای بشر هم به آنجا نرسیده بود رهسپارمی‌شدند.
این کیفیت، که امروزه هم در روش زندگی بعضی قبایل و اقوام ناظر آن هستیم، 
و برای کوچ کردن آن‌ها نام و تاریخ معینی رامی‌توانیم مشخص کنیم، از روز اول که یمن مس کون شده ادامه داشته.
ویدیان در حواشی مکه و طائف مملو از خاطره‌ها و اسامی صدها قبیله است که از آنجا کوچ کرده و رفته‌اند و امروز در نجد و در جبل شم را و حماد،
و حتی در سرحدات سوریه و بین‌النهرین زندگی می‌کنند.
آنجا منبع اصلی مهاجرت‌ها و پدیدآورنده بدویان و سرمنشأ قبایل سرگردان صحرا بود.
مردم صحرا هم، چون مردم تپه‌ها غیر ساکن بودند.
اقتصاد صحرا به شتر وابسته بود و شترها در این سرزمین به بهترین وجهی از خارهای صحرا غذای خود را تأمین می‌کردند.
پرورش شتر منبع ارتزاق بدویان بود، 
و مناطق بادیه‌نشین بسته به قابلیتشان برای پرورش شتر مشخص می‌گردیدند؛ 
و لذا طوایف بادیه‌نشین در طول بهار و تابستان و زمستان در اطراف همین مناطق در حال کوچ بودند، و گله‌های شتر به تدریج چراگاه‌ها را در این فصول می‌چریدند.
بازار معاملات شتر در سوریه. بین‌النهرین و مصر، تعداد جمعیتی را که صحرا می‌توانست تأمین نماید مشخص می‌نمود و سطح زندگی آن‌ها را تعیین می‌کرد؛ 
و بدین ترتیب گاهی حتی صحرا هم جمعیتش زیاده از حد می‌شد و لذا جمعیت به سوی روزنه امیدی روان می‌گردید.
آن‌ها از سوی جنوب به علت وجود ریگزار های غیر قابل عبور و دریا راهی به جائی نداشتند،
و از طرف مغرب هم تپه‌های پرشیب حجاز که مردمان کوهستان در دفاع از سرزمین خود به خوبی برایشان مسلط می‌شدند راه عبوری نمی‌یافتند؛ 
لذا آن‌ها گاهی به سوی چشمه سازهای مرکزی عارض و کاسیم؛ 
و اگر قبایلی که برای سرزمین جدید در تکاپو بودند دارای قدرت کافی بودند می‌توانستند مناطقی را در آنجا اشغال نموده و ساکن شوند.
ولی اگر صحرا این امکان رانداشت، 
مردم آن رفته‌رفته به سوی مدینه در حجاز و یا کاسیم در نجد رانده می‌شدند؛ تا اینکه آن‌ها بر سر یک دوراهی می‌رسیدند.
اکنون آن‌ها می‌توانستند یکی از آن دو راه را انتخاب کنند، که یکی به طرف شرق از وادی رمه یا جبل شمر و بالاخره از راه بطن به شمیه منتهی می‌گردیدکه در آنجا می‌توانستند در سواحل فرات سکنی نمایند؛
و یا می‌توانستند کوهسارهای پر از چشمه‌سار غربی حنکیه، خیبر، تیمه، جوف، وسیرهان را بالا رفته و در جبل در وز در سوریه؛ یا اینکه پس از آب دادن با احشام خود در نزدیکی تدمورا در کویر شمالی به سوی حلب و آسوریارهسپار شوند.
حتی بعد از آن هم فشار زندگی بر دوش آن‌ها کمتر نمی‌شد؛ بلکه این گرایش به سوی شمال ادامه یافت.
این قبایل خود را مجبورمی‌دیدند که به سوی کناره‌های قبایل کشت در بین‌النهرین یا سوریه کوچ کنند.
فرصت هائی که در آنجا برای سیر کردن شکم بود آن‌ها را مجبورمی‌ساخت تا برای به دست آوردن بز و گوسفند و از این قبیل به آنجا بروند؛ 
و حتی گاهی به کاشت مقدار کمی جو هم برای احشام خودمی‌پرداختند.
اکنون آن‌ها دیگر از حالت بدویت درمی‌آمدند.
ولی مانندده‌نشینان دیگر در مخاطره هجوم چادرنشینانی بودند که به دنبالشان روانبودند.
تا اینکه ناآگاه، با دهقانانی که روی زمین کار می‌کردند وجه مشترکی به وجود آورند، و دریافتند که آن‌ها هم ده نشین هستند؛ 
و لذا می‌بینیم که گاهی طوایفی که در ارتفاعات یمن متولد شده‌اند به وسیله طوایف قوی‌تر به صحرا رانده شده‌اند و در آنجا برای ادامه حیات به زندگی صحرانشینی پرداخته‌اند، درحالی‌که هیچ گاه خود آن‌ها این سرنوشت را نمی‌خواستند؛ بلکه جبرا به این شیوه از زندگی تن داده‌اند.
ما آن‌ها را مشاهده می‌کنیم که سرگردانند و هرسال قدری به طرف شمال و یا قدری به سوی مشرق حرکت می‌کنند؛ تا آنکه بالاخره همانطوریکه شانس آن‌ها را از یکی از دو راه بیابان به آنجا آورده است، این فشار دوباره آن‌ها را از صحرا به سوی کشتزارها رهسپار سازد؛ و همانطوریکه برای رفتن از کشتزارها به سوی صحرا نگران و غمگین بودند، اکنون برای بازگشت از صحرانشینی به زندگی دهقانی اندوهگین می‌شدند؛ 
و این یکت سل سلی است که در زندگی سامی‌ها با نیروی شگرفی ادامه داشته است.
حقیقتا اگر هم باشند قلیلند از سامی‌های شمالی که اجدادشان روزی در ایام تاریک گذشته از کویر عبور نکرده باشد؛
و هنوز هم این نشانه صحرانشینی و شیوه زندگی عجیب و نیش‌دار، در هر یک از آن‌ها تا اندازه‌ای وجود دارد.
اگر مردمان عشایر و مردم ساکن در شهرها و دهات در نواحیعرب‌نشین آسیا از نژاد مختلف نبودند 
و فقط مردمی بودند که در حالت مختلفی از سلسله دوران‌های اجتماعی و اقتصادی زندگی می‌کردند.
بنابراین می‌بایستی یک شباهت خانوادگی در افکار و اندیشه‌های آنان مورد انتظار باشد؛ و لذا منطقی بود که عوامل مشترکی در فرزندان تمام این مردم ظاهر می‌شد.
در همان لحظات اول و در ملاقات نخستین با آن‌ها. یک صراحت و دشواری عقیده که تقریبا از نظر محدودیت در حد ریاضیات است، و در شکل غیر عاطفی انسان را شدیدا دفع می‌کند، مشاهده می‌شود:
سامی‌ها در ترازوی سنجش خود هیچگاهنیم تن را به حساب نمی‌آورند.
بهتر بگوئیم رنگ سیاه و سفید را می‌شناسند و جهان را در مرز سیاه و سفیدمی‌نگرند.
درحالی‌که در طیف رنگ‌ها بین سیاه و سفید رنگ‌های مختلفی وجود دارند!
 آن‌ها مردمانی متعصبند، و تردید را نمی‌پسندند.
این نوع طرز تفکر در آن‌ها نه تنها در بینش بلکه در نهاد هم عمیقا ریشه گرفته بود: 
سیاه و سفید، نه تنها در اندیشه، بلکه در وصف افکار آن‌ها فقط در افراط و تفریط و در دو محدوده بی‌نهایت، نفی و اثبات دور می‌زد.
آن‌ها بنا به میل خود. در مبالغه و تفصیل به سر می‌بردند. 
گاهی تناقضات آن‌ها را احاطه می‌کرد.
ولی با این وصف هرگز حاضر به سازش نمی شدن و همچنان منطق چندین عقیده ناسازگار را تا حصول نتیجه‌ای باطل ادامه می‌دادند و هرگز ناسازگاری و عدم سنخیت افکار خود را نمی‌سنجیدند.
با این سرسختی، و داوری بی‌اعتنا، به طور تزلزل‌ناپذیری از این پرواز ناآگاهانه بی‌خبر بودند
و از جانبی به جانب دیگر چون پاندولی در نوسان بودند آن‌ها مردمی کوته‌فکر با تفکری محدود بودند که درایت و ذکاوت خود را عاطل نگه می‌داشتند.
تخیلات آن‌ها روشن بود، 
اما خلاق نبود.
هنرهای عربی در آسیا آنقدر کم و نادر بود که می‌گفت آن‌ها اصلاهنری نداشتند.
اگرچه طبقات آن‌ها طرفداران آزاد، و از کسانی بودندکه استعدادهای معماری و کاشی‌کاری و یا سایر صنایع دستی همسایگان و غلامان را تشویق و آن‌ها را در معرض نمایش می‌گذاشتند.
با صنایع بزرگ هم سروکاری نداشتند و سازمانی هم برای مغزها و یا افراد نداشتند.
آن‌ها نه سیستمی از فلسفه و نه مجموعه‌ای از اساطیر ساخته بودند. راه خود را بین بت‌های غار، و بت‌های قبیله‌ای می‌پیمودند.
آن‌ها بی‌آزار ترین مردم بودند و زندگی را چون نعمتی، بی‌چون و چرا پذیرفته بودند.
گوئی که برای آن‌ها، زندگی چیزی غیر قابل اجتناب بوده که بر انسان تحمیل و تحت کنترل خود انسان نبوده.
خودکشی هم چیزی غیرممکن و مرگ نیز تأسفی نداشت.
آن‌ها مردمی متشنج و منقلب از ایده‌ها بودند، مردمی با نبوغ فردی.
جنبش‌های آن‌ها، در تناقض با سکوت و آرامش روزمره‌شان خیلی غیرقابل انتظار بود؛ و مردان بزرگ آن‌ها هم در تناقض با انسانیت اجتماع آن‌ها، مردانی واقعا بزرگ بودند.
باورهای آن‌ها غریزی، و فعالیت آن‌ها از خود برآمده و خودجوش بود.
محصول عمده اجتماعات آن‌ها، ادیان بود: آن‌ها تقریبا انحصارگران مذاهب بودند.
سه نمونه از این فعالیت‌ها در میان آن‌ها همچنان ادامه یافته و تثبیت گردیده بود.
دو تا از این سه نمونه به شکل تحول‌یافته برای مردم غیر سامی هم صادر شده بود که یکی مسیحیت و دیگری اسلام بود.
مسیحیت خود در قالب‌های گوناگونی چون شاخه‌هائی از یک درخت به زبان‌های یونانی، لاتین، و آلمانی قدیمتونی یا تیتانی ترجمه شده و اروپا و آمریکا را فراگرفته بود 
و اسلام به صور گوناگون ملل آفریقائی و آسیائی را در اکثر نقاط دربرمی‌گرفت؛
و این دو مقوله، موفقیت بزرگ نژاد سامی بود؛ 
و اما شکست‌هایشان را برای خود مستور نگه می‌داشتند؛ 
و در حاشیه‌های کویرهایشان مذاهب مختلف همچنان پراکنده بود.
خیلی قابل توجه بود که راز این مذاهب بزرگ، در مرز بین صحرا و سرزمین‌های حاصلخیز نهفته بود؛ 
و آن به نسل‌های تمام این مذاهب اشارت داشت.
مذاهب نه مباحثات، بلکه اصرارها و تاکی داتی بودند که برای تثبیت و استواری به پیامبرانی نیازمند بودند.
عرب‌ها می‌گفتند که چهل هزار پیامبر ظهور کرده‌اند 
و ما حداقل از صد نفر از آن‌ها اسناد معتبر در دست داریم.
هیچ‌یک از آن‌ها از بیابان برنخاسته‌اند
اما زندگی آن‌ها الگوئی بوده است.
آن‌ها همه در نقاط پرجمعیت متولدشده‌اند.
یک نیروی غریزی آن‌ها را به سوی صحرا می‌کشانیده.
در آنجا. می‌توانستند در خلسه فروروند و از توجهات فیزیکی و مادی به دورباشند؛ 
و لذا پس از مدتی با الهامات و پیام‌های خی وش که تدوین می‌نمودندبه اجتماع بازمی‌گشتند تا آن‌ها را برای دوستان قدیمی مردد خود موعظه نمایند.
بنیان‌گذاران این سه مذهب بزرگ، این دور تسلسل را طی کرده‌اند. شباهت آن‌ها به یکدیگر، و با تاریخ زندگی هزاران نفر دیگر قانونی را به ثبوت می‌رساند، آن‌ها بخت برگشتگانی شکست‌خورده بودندو ممکن است ما درباره آن‌ها چنین قضاوت کنیم که آن‌ها اعتقادی کم‌تراز دیگران نداشته‌اند،
شهر اشتیاق به عزلت و تنهائی و سکوت همواره غیر قابل خودداری بوده، و احتمالا نه به خاطر اینکه آن‌ها خداوند را در آنجا ساکن یافته 
بلکه به آن خاطر که در عزلت و خلوت آن، به طور مطمئن‌تری پیام زنده را شنیده و با خود آورده بودند.
وجه مشترک تمام مذاهب سامی چه برنده و چه بازنده، این ایده ارج ننهادن به حیات و بی‌ارزشی جهان فانی بود.
عکس‌العمل استوار آن‌ها در برابر ماده، آن‌ها را به موعظه درباره سادگی، اعتکاف و فقر برمی‌انگیخت؛ 
و محیط چنین اندیشه و تفکری، مغزهای کویر را، بی هیچ رقتی عاطل می‌نمود.
اولین آگاهی من از این احساس خلوص در رقت و لطافت در همان سال‌های اول به وقوع پیوست.
در آن هنگام با اسب برای دیدن ویرانه‌ای در دشت‌های بی‌انتهای شمال سوریه رفته بودیم که در زمان استبداد امپراطوری رم بنا شده بود.
عرب‌ها، چنین باور داشتند که آن بنا توسط یکی از شاهزادگان آن مرز به عنوان کاخی برای ملکه‌اش احداث گردیده بوده است. گفته می‌شد که گل این ساختمان برای استحکام و ارزش بیشتر، نه با آب، بلکه با اسانس گل‌ها ساخته شده بوده.
راهنماهای من، چون سگ‌ها با بوئیدن هوا، مرا از اطاق ویران‌شده‌ای به اطاق دیگر راهنمائی می‌کردند و می‌گفتند: این یاس، این بنفشه و این گل سرخ است.
اما بالاخره داهوم مرا کشید و گفت:
بیا و معطرترین عطر را ببوی و سپس به محل سکونت اصلی به سوی جای پنجره خیره کننده‌ای در قسمت شرقی ساختمان رفتیم، و در آنجا با دهان باز از بادملایم، خالص و بدون جریان صحرا که می‌وزید استنشاق نمودیم.
آن وزش ملایم از ناحیه دوردستی در ناحیه ماوراء فرات می‌آمد و شب‌ها و روزها از میان علف‌های پژمرده عبور کرده و با اولین منع در مسیرش که دیوارهای ساخته دست بشر در همان کاخ ویرانه بود برخورد می‌نمود.
چنان به نظر می‌آمد که در اطراف آن‌ها، فریاد برمی‌آورد و درنگ می‌کرد و با زبانی چون کودکان چیزهائی را برای آن‌ها نجوا می‌نمود؛ و آن‌ها به من می‌گفتند:
این بهترین آن‌هاست؛ آن هیچ بویی ندارد.
اعراب راهنمای من، به رایحه خوش عطرها و تجملات پشت می‌کردند و به چیزهائی توجه داشتند که دست بشر در خلق آن‌ها هیچ نقشی نداشت.
بدویان صحرا، که در آنجا تولد یافته و در آن بزرگ شده بودند. این سادگی عریان را به جان می‌خریدند. درحالی‌که این سادگی عریان برای داوطلبان جنگ بسیار خشن می‌آمد.
بدویان به علت احساسی که داشتند خود را بدون هیچ تردیدی آزاد می‌پنداشتند، اگرچه این احساسارا هرگز به زبان نمی‌آوردند.
در صحرا، خود را از مذاهب مادی. فراغت و آسایش، و تمام فراوانی‌ها و سایر آلودگی‌ها که آن‌ها را از رسیدن به تزکیه نفس بازمی‌داشت به دور می‌یافتند، اما بدین ترتیب پیوسته در پی گرسنگی و مرگ از این‌سو به آن‌سو روان بودند. بال نفسه در فقر مزیتی نمی‌دیدند؛ و از مقدار کمی لذت و تجمل مانند قهوه و آب تازه، و زن که می‌توانستند به دست آورند لذت می‌بردند.
در زندگی هوا و باد، خورشید و نور، فضای وسیع و خلاء عظیمی در اختیار داشتند.
در آنجا کوشش و فعالیت بشر به چشم نمی‌خورد و طبیعت هم باور نبود.
تنها چیزی که جلب نظر می‌کرد، آسمان در بالا و زمین لخت در زیر آن بود که از کران تا کران گسترده می‌شد.
در آنجا انسان ناخودآگاه به خدا نزدیک می‌گردید.
خداوند در قاموس آن‌ها نه چیزی شبیه بشر، ملموس و اخلاقی، و نه چیزی بود که توجهی به انسان و یا به جهان انسان‌ها داشته باشد؛ 
بلکه چیزی بود نه قابل لمس و نه قابل رؤیت و نه قابل توهم، و بنابراین نه با محروم ساختن و بی‌بهره کردن، بلکه با تفویض و اعطای انعام و بهره‌وری متجسم می‌گردید.
چیزی قابل ادراک، که بذر همه فعالیت‌ها و طبیعت و ماده چون آئینه‌ای منعکس‌کننده وجود او بودند.
یک بدوی برای جستجوی خداوند نمی‌توانست در خود جستجوکند.
او خیلی مطمئن بود که جزئی از خداست.
اما نمی‌توانست چیزی را درک کند که خدا باشد و یا چیزی را که خدا نباشد.
خدا تنها معبود بزرگ او بود؛
مع‌ذلک خداوند عرب چیزی محسوس و مجسم ازموطن و پیرامون او بود، که از خوردن و جنگ و هوس، و معمولی‌ترین افکار و منابع معمول و معاشرین او ملهم می‌گردید؛ و بدین نحو نزدیکی به خدا برای کسانی که خدایشان آگاهانه، با وجود خوار شمردن خود وبا وجود به جای آوردن نیایش‌های رسمی از آن‌ها مستور می‌ماند قابل درک نبود.
اعراب در دخالت دادن خدا در ضعف‌ها و اشتیاقات بی‌ارزش‌ترین علل وجودشان چیزی بی‌تناسب نمی‌یافتند.
خدا لفظی از معمول‌ترین کلمات مکالمه روزمره‌شان بود، و واقعا هم هنگام یکه که انگلیسی زبان‌ها خدا را به ساده‌ترین کلمات یک بخشی به زبان می‌آوریم، به هیچ وجه فصاحت را در مکالمه رعایت نمی‌کنیم.
این مذهب کویر به راستی در اندیشه و در کلام نمی‌گنجید.
و به راحتی چون تأثیری از محیط بود، و آنهائیکه برای مدت درازی در کویر به سر برده‌اند و این مدت به اندازه کافی طولانی بوده که فضای لایتناهی آن و خلاء آن را به فراموشی نسپرده باشند به ناچار خدا را چنان یافته‌اند که تنها پناهگاه و تنها آهنگ موجود در کویر است.
یک بدوی ممکن است یک سنی، یا وهابی، و یا هر فرقه دیگری از مذاهب سامی باشد؛ و او این مسئله را عادی می‌داند.
کمی شبیه به نگهبانان دروازه صهیون که آبجو می‌خوردند و می‌خندیدند، برای آنکه صهیونیست بودند.
هر صحرانشینی مذهب خود را داشت که شفاها و یا از نظر سنتو یا بیان قابل تشریح نبود و لیکن برای خودش چیزی غریزی بود
و لذا ما تمام مذاهب سامی را طوری مجسم می‌کردیم که از نظر ویژگی‌ها و ضرورت تاکیدی بر بی‌ارزشی جهان و عظمت خداوند داشتند؛ 
و بر حسب قدرت و موقعیت کسی که به این مذاهب ایمان آورده بود مجسم می‌شدند.
ساکن کویر برای مذهبش اعتباری نمی‌یافت.
او هرگز نه مبلغ مذهبی بود و نه تازه به آن دین روی آورده بود.
او با بستن دیدگانش به جهان و تمام امکاناتی که در وجودش مستور بود که این حالت بادست‌یابی به ثروت و وسوسه میسر می‌شد به این انقباض شدید، و به اعتقاد به خدا دست یافته بود.
لیکن با این اعتماد مطمئن و نیرومند، برای خود میدان محدود و تنگی از الهامات به وجود آورده 
و تجربه بی‌بهره او، او را از اشتیاق و ذوق عاری نموده و عطوفت انسانی او را به خیالی واهی مبدل ساخته بود؛ که در درون این توهم پوچ خود را مدفون می‌کرد.
بر حسب این تخیلات بی‌اساس، خود را آزار می‌داد، تا نه صرفا خود را آزاد سازد، بلکه خود را راضی کند.
با این طرز تلقی. از درد و رنج لذت می‌برد.
نوعی خشونت که برای او از تمام لذت‌ها بهتر به نظر می‌آمد.
عرب صحرا هیچ لذتی را بیش از لذت خودداری داوطلبانه از لذا ید حیات نمی‌یافت.
او در کف نفس و اعتکاف و خودداری در برابر لذا ید زندگی، عیش و نعمتی به دست می‌آورد.
سادگی روح و مغز را چون سادگی بدن لذت‌بخش می‌یافت.
شاید بدین ترتیب روح خود را بدون احساس خطر نجات می‌داد، 
اما شیوه او بسیار خودخواهانه بود.
صحرای او چون سردخانه‌ای برای روح بود که در آن خود را به خوبی محفوظ می‌داشت
و لیکن برای تمام دوران‌ها به هیچ‌وجه ایده توحید خداوندی را بهبود نمی‌بخشید.
اگر گاهی جستجوگرانی از دنیای خارج برای موسمی به این کویر پناه می‌آوردند می‌توانستند چگونگی نسلی را که آن‌ها به دین خود در خواهند آورد ببیند.
داشتن این دین کویر در شهر غیر ممکن بود.
زیرا آن به یکباره بسیار نامتناسب، بسیار ساده، و برای صدور و استفاده، بسیار ناسازگار و ناجورمی‌شد.
ایده و ایمان بنیانی تمام مذاهب سامی، انتظار بود، 
لیکن به جهت این که برای ما قابل ادراک باشد این ایده باید کمی رقیق‌تر می‌شد.
فریاد خفاش برای بسیاری از گوش‌ها خیلی ناخوشایند است؛ روح کویراز بافت خشن ما فرار می‌کرد.
پیامبران با ظاهر خدا گونه‌شان از کویر بازگشتند و از پشت حائلی کدر و مانعی چون شیشه‌ای مات و تیره چیزی از شکوه و درخشندگی نشان دادند که بصیرت تمامیش ما را کورو کر و لال می‌کرد و همان لطفی را که در مورد بدویان کرده و چون انسانی جدا و ناسترده به جای خود نشانده بودند، بر ما هم ارزانی داشته بودند.
پیروان، در کوشش خود برای عاری ساختن خویشتن و همسایگان از همه‌چیز برحسب گفتار مرشد بعلت ضعف بشر، در غلتیده و کامی ابن گردیده بودند.
ده نشین و شهرنشین برای ادامه زندگی مجبور بودند تا هر روزه خود را با لذت به دست آوردن و جمع‌آوری مال و منال، 
و با بازگشت از آنچه معتقد بودند از خود نمونه‌ای از مادی‌ترین انسان را بسازند.
تحقیر و اهانت زندگی که سایرین را به ریاضت وامی‌داشت آن‌ها را به سوی ناامیدی می کشانید؛ 
و آن‌ها بی آنکه توجهی کنند، خود را چون یک ابله و نادان بر باد می‌دادند؛ و با اشتیاق زیاد و عجله میراث خود را که همان گوشت و خون است فنا می‌کردند.
یهودی ساکن در شهر بزرگ در برایتون لندن، آدم خسیس، و ثناگوی آدونس؛ و انسان فاسق و هاج و واج دمشق همه مانند هم نشانگر ظرفیت نژاد سامی برای لذت بردن.
و بیانگر همان جرأتی بودند که به ما در قطب دیگر اجازه می‌داد تا از هستی خود درگذریم؛ و یا اجازه می‌داد که مسیحیان اولیه، و یا خلیفه‌های اول راهی را به سوی بهشت بجویند که برای فقرا عادلانه‌تر باشد.
خلاصه آنکه نژاد سامی بین حرص و کف نفس سرگردان بود.
عرب‌ها می‌توانستند چون عروسکی بر روی رشته نخی به‌ سوی ایده‌ای سوق داده شوند.
زیرا که اندیشه آن‌ها در گرو تعهدی نبود و لذا خدمتکاران مطیعی می‌شدند.
هیچ یک از آن‌ها از عهد خود تا حصول پیروزی روی نمی‌گردانید، 
و مسئولیت و وظیفه خویش را فراموش نمی‌کرد.
بعد، آن ایده از بین می‌رفت و دیگر جز تباهی چیزی نمی‌ماند.
لیکن با شوق و با غیرت، و در ایمان و عقیده از هرکس دیگر در جهان بارورترند.
آن‌ها مردمی آغازگرند، که برایشان خیال و تخیل قوی‌ترین انگیزه را دارد.
کیفیتی با شهامت بی حدوحصر که در پایان هیچ‌چیز به بار نمی‌آورد.
آن‌ها چون آب، بی‌ثبات، و شاید هم چون آب، عاقبت پیروز شوند.
از آغاز زندگی چون امواج دریا همچنان پی‌درپی خود را به شدت به‌ صخره‌های ساحل کوفته‌اند.
گرچه هر بار این امواج عظیم و ناآرام‌ شکسته شده، 
اما چون موج، هر بار ذره‌ای از سنگ خارای صخره را که‌ با بی‌اعتنائی او را به عقب می‌رانده، شسته و بنیانش را در طول زمان سست‌ کرده‌اند.
و بالاخره شاید هم دورانی فرارسد که امواج، بدون هرگونه‌ مقاومتی به جائی که روزی دنیای مادی بر روی آن استوار بوده فرو ریزند.
و آنگاه خداوند بر فراز امواج خروشان آب دریا همه‌جا را فرا می‌گیرد.
یک چنین موجی را من با وزش ایده‌ای برانگیختم، تا آنکه به اوج خود رسید و خروشان به دمشق سرازیر شد.
و شاید آنچه آن موج در برخورد خود با صخره‌های دمشق شست و با خود به دریا برد، موج دیگری را برخواهد انگیخت.
باشد زمانی فرارسد که دوباره آن دریای خروشان‌ روزی موج دیگری برانگیزد.
اولین طغیان در کناره‌های مدیترانه به جهان نشان داده بود که‌ نیروی عربی که به هیجان می‌آید جه می‌کند!
لیکن زمانیکه کوشش‌ فرونشست، فقدان مقاومت و جریان عادی طرز تفکر سامی‌ها به همان‌ نسبت آشکار گردید.
ایالاتی را که متصرف گشته بودند به علت اینکه سیستم‌ زندگی آن‌ها را خوش نداشتند رها کرده و مجبور شدند از همان مردمی‌ که بر آن‌ها استیلا یافته بودند، 
و یا از خارجیان نیرومندتر، برای اداره‌ امور امپراطوری پرآشوب خود کمک بخواهند.
لذا، در اوایل قرون‌ وسطی، ترک‌ها در کشورهای عرب نشین جای پائی یافتند که در ابتدا به عنوان غلام و پیشخدمت،
سپس به عنوان کمک در خانه و مزرعه، و بعدها چون پارازیت، زندگی سیاسی اعراب را به مخاطره انداختند.
آخرین مرحله، عداوت بود که هلاکو و تیمور، عطش خون‌آشامی خود را با کشتن، سوختن 
و ویران کردن هرچه که برایشان توهم برتری‌ اعراب را به وجود می‌آورد فرونشاندند.
تمدن عرب فطرتی خیالی، و بیشتر جنبه‌های اخلاقی و روشنفکری‌ داشت تا عملی و تجربی.
و چون روح نداشت، ویژگی‌های عالی انفرادی‌ را هم بی‌ثمر می‌نمود.
آن‌ها در عصر خود خوش شانسی آورده بودند.
زیرا که اروپا در آن عصر در دست بربرها بود 
و خاطره آموخته‌های‌ یونان و لاتین رفته‌رفته در اندیشه‌هایشان محو گشته بود.
لیکن برعکس‌ تقلید از تمدن غرب اعراب را صاحب فرهنگ و تمدنی نموده و فعالیت‌های نخاعی و روحی، آن‌ها را مترقی‌تر و کشورشان را متعالی‌تر کرده بود.
آن‌ها در صیانت گذشته‌ها، برای آینده قرون وسطی خدماتی‌ هم کرده بودند.
با آمدن ترک‌ها، این خوشبختی‌ها دیگر خواب و خیالی بیش نبود.
رفته‌رفته سامی‌های آسیا به یوغ آن‌ها گرفتار آمدند
و این اسارت را چون‌ مرگی تدریجی یافتند.
هرچه از خوبی‌ها داشتند از آن‌ها ربوده شد، 
و روح آن‌ها در تحت فشار دولت نظامی، خشک و پژمرده گردید.
حکومت‌ ترک‌ها حکومت ژاندارم بود، و تئوری سیاسی ترک‌ها همانند عمل و اجرایش‌ خشن و بی‌رحمانه بود.
ترک‌ها به اعراب چنان آموختند که منافع نژادی‌ از وطن‌پرستی برتر و والاتر، و توجه به یک منطقه و ایالت ارزشش از ملیت‌گرائی بیشتر است.
آن‌ها به نرمی، اعراب را بدان جا کشاندند که‌ رفته‌رفته، دیگر به یکدیگر اعتماد نمی‌کردند.
حتی زبان عربی در دادگاه‌ها و ادارات، و در خدمات اداری دولت و مدارس عالی موقوف‌ گردید.
و این فشار تا بدان جا رسید که اعراب تنها با فدا کردن خصوصیات‌ نژادی خود به خدمت حکومتی درمی‌آمدند.
لیکن این اعمال کام لا پذیرفته نشدند
و سرسختی نژاد سامی با قیام‌هائی که در سوریه، بین‌النهرین، و عربستان بر علیه نفوذ زشتی‌های ترک برانگیخته شد، نمایان گردید.
و مقاومت در برابر کوشش‌های موذیانه انحلال نیز همچنان ادامه یافت.
اعراب، از زبان غنی و فصیح خود در برابر زبان محدود و غیر قابل انبساط ترکی چشم‌پوشی نمی‌کردند 
و همچنان لغات عربی را در زبان ترکی‌ گسترش داده و درآمیختند و ذخایر فرهنگی خود را با سماجت هرچه‌ تمام‌تر از گزند فرهنگ ترک محفوظ نگه داشتند.
اعراب، احساس جغرافیائی، و خاطرات نژادی، سیاسی و تاریخی خود را از دست دادند؛
اما زبان و فرهنگ خود را با سرسختی‌ تمام محفوظ نمودند و آن را تقریبا در موطن پدری خود همچنان زنده‌ نگه داشتند.
اولین وظیفه هر مسلمان آن بود که قرآن، یعنی کتاب مقدس‌ مسلمین و همین طور عظیم‌ترین یادواره ادبی عرب را بخواند.
و با علم‌ بر آنکه اسلام مذهب خود او و فقط او بود که کام لا مجاز بود تا آن را فهمیده به آن عمل کند.
هر عرب معیاری داشت تا با آن موفقیت مبتذل‌ و پوچ زبان ترکی را در برابر زبان غنی و پربار عربی بسنجد.
سپس انقلاب ترک پیش آمد که در طی آن عبدالحمید سرنگون شد 
و گروه ترک‌های جوان به قدرت رسیدند.
در این هنگام برای مدتی افق‌ برای اعراب کمی وسیع‌تر شد.
جنبش ترک‌های جوان ، حرکتی بود بر علیه ایده سلسله مراتب اسلامی و تئوری‌های پان اسلامی که توسط سلطان حمایت می‌شد.
با آن تئوری، سلطان خود را رهبر مذهبی و خلیفه مسلمین در جهان و رهبر مسائل فقهی و دینی آنان قلمداد می‌نمود.
لیکن با انقلاب ترک‌های جوان سلطان سرنگون و به زندان افکنده‌ شد.
این نهضت به دنبال یک تئوری سیاسی مشروطه برای کشوری مستقل‌ بود.
لذا، در هنگام یکه اروپای غربی در آغاز تحول سیاسی از ملی‌گرائی به جهان‌گرائی و درگیر جنگ‌هائی بود که با مسائل نژادی فاصله زیادی‌ داشت، آسیای غربی از آزادگی کاتولیسیزم به سیاست ملی روی‌ می‌آورد.
آسیای غربی به این اندیشه بود که بجای عقیده و مذهب، برای استقلال ملی نبرد کند.
این اندیشه، ابتدا و قبل از همه در خاور نزدیک با شدتی روزافزون ظهور نمود.
ایالات بالکان از زمانی که به‌ وسیله ترک‌ها قلع‌وقمع شده بودند همچنان به این نبرد خونین و کشمکش‌ ادامه داده و بالاخره خود را از سیطره ترک‌ها نجات بخشیدند.
سپس‌ همین جنبش ملی‌گرائی در مصر، و سپس در هند، و بعد در ایران، و نهایتا در قسطنطنیه با الهام از سیستم تعلیم و تربیت آمریکائی به وقوع پیوست.
این جنبش‌ها همه از ایده‌هائی سرچشمه گرفتند که با رسوخ عقاید و اندیشه‌های سیاسی غرب در پیرامون خاور زمین ترکیب قابل انفجاری‌ را به وجود می‌آوردند.
مدارس آمریکائی که با سیستم تعلیم و تربیت بر اساس پژوهش‌ بنیان نهاده شده بود، جدائی علم از سیاست و تبادل نظر در مسائل علمی‌ را بدون توجه به سیاست کشورها ترغیب می‌نمود.
و این سیستم بدون‌ آنکه نیت سوئی باشد، خودبخود در کشورهای دیگر موجبات نهضت های گوناگون را فراهم می‌آورد.
چون برای فردی که با ایده‌های جدید خو می‌گرفت امکان نداشت تا اگر از نژاد تحت سلطه دیگری چون‌ یونانی، عرب، کرد، ارمنی، و یا آلبانیایی بود، بتواند سیطره طولانی ترک‌ها را بیش از آن تحمل کند.
جوانان ترک ، با اعتمادی که در اولین پیروزی خود به دست‌ آورده بودند و با منطقی که برای خود ساخته، و در برابر اتحاد مسلمانان‌ برادری و برابری قوم عثمانی را موعظه می‌کردند، به خود مغرور گشته‌ بودند.
نژادهای فریب‌خورده تحت سلطه عثمانی که خود چندین برابر آن‌ها بودند چنین باور داشتند که آن‌ها برای سازندگی شرق جدیدی‌ به همکاری دعوت شده‌ند.
آن‌ها با عجله و شتاب و مملو از ایده‌های هربرت‌ اسپنسر و آلسکاندر همیلتون ، ایده‌های متنوعی را تبلیغ و به عنوان همیاری‌ با ترک‌ها به سوی آن‌ها روی آوردند.
ترک‌ها با وحشت از نیروهائی که از خود رانده بودند، با همان تعجیلی که چنین آتشی را برافروخته بودند، خاموش نمودند.
شعار ترک‌ها این شد: ترکیه باید برای ترک‌ها ترک شود . و یا آنطورکه خودشان می‌گفتند، آن‌ها می‌خواستند ینگی توران بسازند.
بعدها همین سیاست، آن‌ها را بس وی نجات ملحقاتشان برمی‌انگیخت‌ و آن‌ها جمعیت ترک‌هائی بودند که تحت استیلای شوروی در آسیای‌ مرکزی زندگی می‌کردند.
اما قبل از همه آن‌ها باید وضع داخلی امپراطوری خود را از مشکلاتی که بعضی از اقوام مخالفشان برایشان‌ به وجود آورده بود پاک سازی می‌کردند.
در میان چنین اقوامی اول از همه‌ عرب‌ها بودند که جمعیت آن‌ها از همه خارجیان دیگر بیشتر بود.
بنابراین‌ تمام معاونین عرب را متفرق ساخته و از کار برکنار نمودند.
و سپس‌ اجتماعات عرب را قدغن نمودند و اشراف عرب تبعید شدند.
و متعاقب‌ این اقدامات هر چیزی که بو و یا رنگ عربی داشت و همین طور زبان‌ عربی حتی پیش از زمان عبدالحمید توسط انور پاشا تکفیر و ممنوع گردید.
لیکن اعراب آزادی را چشیده بودند.
آن‌ها ایده‌های خود را به‌ آسانی چون رفتارشان تغییر نمی‌دادند.
و آن‌ها که روح سرسخت‌تری‌ داشتند، به آسانی زمین نمی‌خوردند.
آن‌ها روزنامه‌های ترکی را می‌خواندند و هر جا که اسم ترک آورده شده بود به جایش اسم عرب می‌گذاشتند.
بدین ترتیب دستگاه حاکمه آن‌ها را به اتهام تخلف از مقررات‌ امنیتی توقیف می‌نمود.
لذا، پس از اینکه آن‌ها نتوانستند از راه‌های اساسی‌ مبارزه کنند، دست به انقلاب زده 
تمام تشکیلات سیاسی اعراب اقدام‌ به عملیات زیرزمینی نموده و پنهان شدند و جوامع سیاسی آزاد آن‌ها به‌ جوامع سیاسی زیرزمینی و سری مبدل شدند.
جامعه اخوت که یکی‌ از این احزاب مادر بود علنا منحل گردید.
و لیکن همین حزب در بین‌النهرین به جامعه خطرناک احد مبدل گردید که منحصرا اعضایش از افسران عرب که در ارتش ترک خدمت می‌کردند متشکل می‌شد.
اعضاء این سازمان قسم یاد می‌کردند که در به دست آوردن اطلاعات نظامی از فرماندهان خود کوشش نموده و آن اطلاعات را به سازمان حزبی خود تحویل و بر علیه ترک‌ها به‌کار بندند و از این راه به سوی انقلاب مردم‌ عرب گام بردارند.
این سازمان مخوف به یک سازمان پرطرفداری مبدل شد که‌ پایگاه اصلی آن در نواحی وحشی جنوب عراق بود و کمتر کسی‌ می‌توانست به آن دست یابد.
و در آنجا سید طالب جان ویلکز نهضت‌ عرب قدرت این سازمان را در دست داشت.
هفت نفر از هر ده نفر افسر عرب که در بین‌النهرین متولد شده بود 
عضو این سازمان بود و هیئت‌ مشاوران آن، چنان به خوبی اداره می‌شد که اعضاء آن، همه در رده‌های‌ بالای فرمانده‌ی ارتش ترکیه قرار گرفته بودند.
هنگام یکه شکست ارتش‌ ترکیه علنی شد، و آلن بای در مبارزه نهائی نیکی و بدی وارد شد و ترکیه‌ سقوط کرد، 
یکی از معاونین این سازمان فرمانده قسمتی از ارتش فلسطین‌ بود که آن را به عقب‌نشینی واداشته بود، 
و آن دیگری فرمانده نیروهای‌ ترک در اردن و عمان بود.
و هنوز، بعد از متارکه جنگ نقاط حساسی در دست افرادی بود که حاضر بودند اربابان خود را با یک پیام از طرف رهبران عرب تسلیم کنند.
به اکثر آنان این پیام صادر نشد؛
زیرا که این‌ سازمان‌ها همه طرفدار عرب بودند و حاضر بودند که فقط برای استقلال‌ اعراب بجنگند.
آن‌ها هیچ مزیتی در پشتیبانی از متفقین در برابر ترک‌ها بجز استقلال خود نمی‌دیدند، زیرا آن‌ها تضمین ما را در آزاد گذاشتن‌ آن‌ها باور نداشتند.
حقیقتا، بیشتر آن‌ها عربستانی را که با ترکیه متحد شده‌ و تحت استیلای مصیبت‌بار ترکیه باشد به عربستانی که قطعه‌قطعه شده، به طور کسالت‌آوری تحت کنترل راحت‌تر چندین ابرقدرت اروپائی و مراکز قدرت آن‌ها باشد ترجیح می‌دادند.
عظیم‌تر از گروه احد سازمان فتح بود، و این سازمان، حزبی‌ بود که برای آزادی سوریه فعالیت می‌کرد.
زمین‌داران، نویسندگان، پزشکان و صاحب منصبان عمده دولتی توسط این سازمان با هم متحد شده و هم قسم شده بودند. در این سازمان، اعضا دارای علامت‌های‌ ویژه، اسم رمز و روزنامه و خزانه‌داری بودند و همه در فعالیتی مشترک‌ برای براندازی امپراطوری ترک فعالیت می‌کردند.
با تسهیلات پر سر و صدای سوری‌ها مردمانی میمون گونه که چون ژاپنی‌ها در تقلید از دیگران مهارت خاصی دارند و در عین حال خیلی سطحی فکر می‌کنند 
آن‌ها به سرعت سازمان مخوفی برای خود ساخته بودند.
آن‌ها برای کمک‌ نظر به خارج از مرزهای خود داشتند، و انتظار داشتند که آزادی با التماس‌ و استدعا برایشان بیاید نه با فداکاری.
لذا آن‌ها با مصر مکاتبه نمودند و همین طور با سازمان احد نیز مکاتبه داشتند. ولی سازمان احد با سرسختی‌ واقعی مخصوص بین‌النهرین از آن‌ها نفرت داشت.
آن‌ها با شریف مکه و با بریتانیای کبیر هم رابطه برقرار نمودند و در هر جا به دنبال هم پیمانی‌ بودند که مقاصد آن‌ها را برایشان پیاده کند.
این سازمان هم بسیار سری‌ بود، 
و دولت هم اگرچه وجود آن را حدس می‌زد، لیکن شواهدی از رهبران و یا اعضای آن به دست نیاورده بود.
بنابراین دولت مجبور بود دست نگه دارد تا اینکه بتواند با شواهدی کافی به آن‌ها حمله نماید تا دیپلمات‌های انگلیسی و فرانسوی را که به منزله عقاید عمومی ترکیه بودند، راضی کند.
جنگ در سال 1914 م، این عوامل را به وطن خودشان‌ بازگردانید و با رفتن آن‌ها دولت ترکیه دیگر نظاره‌گری بر اعمال خویش‌ نمی‌یافت و لذا آماده بود تا حتی بدون دردست داشتن هرگونه مدرکی‌ آن‌ها را قلع و قمع کند.
بسیج عمومی، تمام قدرت را در دست اعضائی چون انور، طلعت‌ و جمال قرارداد که روزگاری از همه قسی القلب‌تر، منطقی‌تر و عشق‌ به مقام و منزلت، در آن‌ها از تمام ترکه‌ای جوان قوی‌تر بود.
آن‌ها مصمم‌ شدند تا تمام جریان‌های غیر ترک را در کشور از بین ببرند، مخصوصا این تصمیم در وهله اول به سوی جریان‌های ملی ارمنی و عرب هدایت‌ می‌شد.
برای اولین گام‌های چنین اقدامی، آن‌ها حربه به ظاهر فریبنده و راحتی در دست داشتند که آن کاغذهای سری یک کنسول فرانسوی در سوریه بود.
این کاغذهائی که او در یک نسخه برای کنسولگری برجای‌ گذاشته بود اطلاعاتی بودند که بین او و یک سازمان عربی ردوبدل شده‌ بود.
و لیکن به هیچ‌وجه با سازمان فتح ارتباطی نداشت اما توسط یک عده از اشخاص روشنفکر و حراف اطراف سواحل سوریه تشکیل یافته و آن قدرها سازمانی وحشتناک و مخوف نبود.
البته با به دست‌ آوردن این سند، ترک‌ها خیلی خرسند شده بودند؛ 
زیرا که تجاوزهای‌ استعماری فرانسه در آفریقای شمالی، آن کشور را در سرزمین‌های اسلامی‌ در لیست سیاه استعماری قرار داده بود.
و همین سند کافی بود که جمال‌ به هم کیشان خود بگوید که این اتباع عرب آنقدر کافر و مرتدند که‌ فرانسه را به ترکیه ترجیح می‌دهند.
آنچه او برملا می‌کرد، البته در سوریه چندان جلب توجه‌ نمی‌کرد، 
بلکه اعضاء انجمن همه شناخته شده و مورد احترام بودند؛ 
اگرچه آن‌ها تا حدی اشخاص طالب علم و فرهنگ بودند؛ و بازداشت‌ و تف کیر، یا تبعید و اعدامشان که در نتیجه محاکمات به آن محکوم گردیده‌ بودند کشور را عمیقا متأثر نموده و به حرکت واداشت،
و به اعراب فتح آموخت که اگر از این درسی که به آن‌ها داده شده پند نگیرند، سرنوشت‌ آمریکائی‌ها در انتظار آن‌ها خواهد بود.
ارمنی‌ها به خوبی مسلح شده و سازمان یافته بودند؛
اما رهبرانشان، آن‌ها را به شکست کشانده بودند 
آن‌ها تم اما خلع سلاح شده و قلع‌وقمع گردیده بودند، مردها قتل عام شده‌ بانوان و بچه‌ها در زمستان سرد در جاده‌ها اسیر و سرگردان، برهنه و گرسنه به سوی کویر رانده شده و طعمه رهگذران و نهایتا به مرگ در بیابان محکوم گشته بودند.
ترک‌های جوان ، ارمنی‌ها را نه به خاطر اینکه‌ مسیحی بودند، 
بلکه به خاطر اینکه ارمنی بودند قتل عام کرده بودند؛
و با همین طرز تلقی، مسلمانان عرب و مسیحیان عرب را هم به همان سرنوشت‌ شوم 
و یا زندان‌های مشترک محکوم ساخته و یا به دار آویخته بودند.
جمال پاشا در سوریه، تمام طبقات و اقشار مختلف را تحت هر شرایطی متحد نمود. این اقشار، همه شرایطی رقت‌بار داشتند و همه مورد تهدید یک دشمن‌ مشترک بودند.
و به همین سبب شرایط یک نهضت و قیام فراهم گشته بود.
ترک‌ها، سربازان و افسران عرب را مورد تهدید و عدم اعتماد خود قرار داده و دیگر در ارتش ترک به آن‌ها وقعی نمی‌گذاشتند و سعی داشتند که شاید بتوانند همان تاکتیک تفرقه‌اندازی را در میان آن‌ها هم مانند ارمنی‌ها به‌کار گیرند.
در مراحل اول، مشکلات حمل‌ونقل را مانع راه‌ خود داشتند؛ 
و در مرحله بعدی تمرکز لشکریان عرب در تحت فرمان روائی‌ ترک‌ها که در شمال سوریه مستقر بود و در سال‌های اول 1915 در آنجا استقرار یافته بود بسیار خطرناک می‌نمود.
این لشگر مستقر در آنجا در حدود یک سوم عرب زبان بودند.
لذا ترک‌ها هرگاه که فرصتی پیش‌ می‌آمد، سعی می‌کردند تا آن‌ها را به اروپا و تن که داردانل و یا کانال سوئز و به طور خلاصه هرجائی که دور از جبهه سوریه و همکاران آن‌ها باشد به‌ خط اول جبهه‌ها گسیل دارند. سپس، برای ایجاد اتحاد بین نیروهای‌ عرب اعلام جهاد داده شد.
جهاد، جنگ مقدسی بود که در سنت‌ مسلمانان چون فرمان جنگ توسط خلیفه، مقدس و گرامی و عدم تمکین‌ آن توسط هر مسلمان نوعی ارتداد بشمار می‌رفت ؛ 
و شریف مکه هم برای‌ شرکت در این جهاد، دعوت شد که البته با اعلام جهاد، دعوت لازم‌ نبود، بلکه او خود، واجب می‌دانست که در این قیام پیش قدم شود.
موقعیت شریف مکه برای مدت درازی غیر متعارف بود.
عنوان‌ شریف معنایش آن بود که آن شخص که این عنوان را دارد از اخلاف‌ پیامبر اسلام محمد ص و از طرف دختر وی فاطمه ع و حضرت امام حسن ع پسر ارشد او با پیامبر اسلام صلّی اللّه علیه واله خویشاوندی دارد.
شریف های اصیل دارای شجره‌نامه بودند که در مکه محافظت می‌شد و تحت‌ نظر امیر مکه که شریف همه شریف‌ها محسوب می‌شد و از طرف تمام‌ شریف‌ها به این سمت انتخاب می‌گردید قرار داشت.
شریف شریف‌ها، یا امیر مکه از همه ارشدتر و از اشراف مکه محسوب می‌گردید.
خاندان‌ پیامبر صلّی اللّه علیه واله برای نه قرن آخر در مکه سمت حاکمیت مذهبی داشتند که‌ جمعا حدود دو هزار نفر می‌شدند.
دولت‌های قدیم عثمانی این عده از اعقاب پیامبر صلّی اللّه علیه واله و اشراف‌ و پیروان وحی و الهام را با حساسیتی آکنده از احترام و عدم اعتماد می‌نگریستند.
زیرا که آن‌ها خیلی مقتدر، و لذا قابل انهدام نبودند.
و به ناچار سلطان با تایید امیری این خاندان قلب آکنده از جاه و مقام خود را مرهم‌ گذاشته و تسکین بخشیده بود.
این تایید میان تهی از ولایات اعقاب‌ پیامبر صلّی اللّه علیه واله رفته‌رفته با گذشت زمان تثبیت و به ولایت واقعی تبدیل شده بود، تا اینکه دارنده این ولایت احساس می‌کرد که می‌بایست به این مقام‌ خود مهر تاییدی نهائی بزند.
بالاخره ترک‌ها هم دریافته بودند که آن‌ها برای شعار اتحاد مسلمین و عمل کردن به آن شعار می‌بایستی حجاز را تحت تسلط بی‌چون و چرای خود داشته باشند.
بازشدن شانسی کانال سوئز آن‌ها را قادر ساخت تا اینکه شهرهای مقدس را به پایگاه نظامی خویش‌ مبدل سازند.
لذا، آن‌ها راه آهن حجاز را ساختند 
و نفوذ ترک‌ها را در میان قبایل با صرف پول و وسوسه و لشگر کسی توسعه دادند.
همچنانکه سلطان روزبه‌روز قوی‌تر می‌شد، کوشش‌ بیشتری به خرج می‌داد تا خود را در کنار شریف بر مردم تحمیل نماید.
و او حتی در مکه هم همین سیاست را در پیش گرفته و هرگاه که فرصت را مناسب می‌یافت اقدام به عمل مخاطره‌آمیزی چون عزل شریف می‌نمود؛ 
و بجای او از خاندان مخالف می‌گماشت، تا بدین وسیله شاید بتواند بین‌ اقوام مختلف تفرقه افکنده و در مقاصد خویش پیروز شود.
و بالاخره، عبدالحمید بعضی از افراد این خاندان اعیان را به قسطنطنیه برده و در آنجا در اسارتی محترمانه نگه داشت.
در میان این عده حسین بن علی نیز بود که می‌بایستی حکمرانی بعدی می‌شد.
ولی ترک‌ها او را به مدت 18 سال در زندان نگه داشتند.
و او از فرصت استفاده کرده و پسران خود علی، عبد اله، فیصل، و زید را با تعلیم و تربیت جدید آشنا ساخت که بعدها همان‌ها لشگریان عرب را تا پیروزی نهائی رهبری نمودند.
هنگام یکه عبدالحمید سقوط کرد آن عده از ترک‌های جوان که‌ حیله‌گری کمتری داشتند سیاست‌های او را دگرگون کردند و لذا شریف حسین بن علی را به عنوان امیر مکه به آنجا برگردانیدند.
او بلافاصله بدون‌ هیچ مزاحمتی برای ترک‌ها، برای به دست گرفتن قدرت امیری و گسترش‌ حکمرانی به سبک گذشته روابط خود را با قسطنطنیه که برای مدتی متوقف‌ شده بود از سر گرفت و توسط عبد اللّه پسرش که معاون مجلس ترکیه و پسر دیگرش فیصل که عضو مجلس جده بود از سیاست‌ها و روش‌های‌ حکومت ترکیه آگاه می‌گردید.
تا اینکه جنگ شروع شد و آن‌ها هم‌ با عجله به پدر خود در مکه پیوستند.
با آغاز جنگ، مشکلات حجاز هم شروع شد.
زیارت حج‌ موقوف شد و در نتیجه درآمدهای شهرهای مقدس نیز از بین رفت.
و اکنون خوف آن‌ها می‌رفت که کشتی‌های هندی که حامل مواد غذائی بودند دیگر از آ مدوشد به سوی بنادر عربستان خودداری کنند زیرا که شریف‌ مکه با سوابق دوستی با دشمن متفقین، یعنی دوستی با ترکیه، دشمن‌ آن‌ها نیز محسوب می‌شد ؛
چرا که در حجاز، مردم از تولید مواد غذائی‌ مورد نیاز خود برنمی‌آمدند، لذا به طور مخاطره انگیزی به دوستی و همیاری ترک‌ها محتاج می‌شدند و ترک‌ها می‌توانستند با بستن خط آهن‌ حجاز به روی مردم آن دیار، آن‌ها را با گرسنگی از پای درآورند.
اما حسین هرگز قبلا صددرصد خود را در اختیار و وابستگی به آنان قرار نداده بود؛ 
و در این لحظه حساس تاریخ آن‌ها مخصوصا به او نیازمند بودند که در این جهاد مقدس بر علیه مسیحیت شرکت کند تا تمام مسلمانان از او عبرت گرفته و وارد جنگ شوند.
برای اینکه جهاد مقدس رسمی شده و مورد اقبال همه مسلمین‌ واقع شود، لازم بود که شریف مکه این امر را تایید می‌نمود 
و با این‌ کار مشرق زمین در خاک و خون فرومی‌غلطید.
حسین، شرافتمند، زیرک، سرسخت و عمیقا زاهد و متقی بود.
او احساس می‌کرد که جهاد مقدس‌ از نظر اصولی با جنگ تهاجمی منافات دارد و با اتحاد با مسیحیان آلمانی‌ هم به هیچ‌وجه سازگار نیست.
بنابراین، او تقاضای ترک‌ها را رد کرد 
و در عین حال از متفقین درخواست نمود که مردمش را به علت گناهی‌ که از آن‌ها سر نزده مورد تهدید گرسنگی و احتضار قرار ندهند.
و ترک‌ها در برابر چنین عکس‌العملی، حجار را مورد تحریم اقتصادی قرار داده و زیارت حج را متوقف و راه آهن حجاز را به روی زوار حج بستند.
ولیکن انگلستان سواحل خود را برای آمد و شد کشتی‌های حامل مواد غذائی باز گذاشت.
تقاضای ترک‌ها تنها درخواستی نبود که شریف مکه دریافت نمود.
در ژانویه 1915 م، یاسین، رهبر افسران بین‌النهرین؛ علی رضا، فرمانده‌ افسران دمشق و عبد الغنی الا ریسی از طرف غیر نظامیان سوریه، پیشنهاد شورش بر علیه ترک‌ها را برای او فرستادند.
مردم تحت ستم بین‌النهرین‌ و سوریه، و کمیته احد و فتح اکنون حسین را پدر اعراب و مسلمان مسلمانان ، بزرگ‌ترین شاهزاده و دیرینه‌ترین بزرگواران می‌خواندند که می‌بایستی آن‌ها را از دسیسه‌های گناه آمیز طلعت و جمال نجات می‌داد.
حسین، به عنوان سیاستمدار، شاهزاده، و به عنوان یک مسلمان و تجددگرا و ناسیونالیست، مجبور بود تا به درخواست کمک آن‌ها پاسخ‌ مثبت بدهد.
لذا او پسر سومش فیصول را به عنوان نماینده خود به دمشق‌ فرستاد تا طرح‌های شورش را برررسی نموده و به او گزارش نماید.
و سپس‌ پسر بزرگ‌تر از همه یعنی علی را به مدینه فرستاد تا به هر عنوانی که مقدور باشد از دهکده‌ها و قبایل حجار افرادی را برای جنگ آماده کند تا به‌ محض اینکه فیصل پیام دهد برای قیام و جنگ روانه شوند.
و عبد اللّه پسر دوم وی که بیشتر تمایل در امور سیاسی داشت، مأمور شد تا نظر انگلیسی‌ها را در مورد یک نهضت همه‌جانبه توسط اعراب و بر علیه ترکیه را بررسی‌ نماید.
در ژانویه 1915 م، فیصل گزارش نمود که موقعیت محلی خوب‌ است، 
اما جنگ عمومی از نظر امیدهائی که آن‌ها به آن بسته‌اند به خوبی‌ پیشرفت نمی‌کند.
سه لشگر از ارتش عرب در دمشق برای قیام آماده شده‌ بود.
و در حلب نیز دو لشگر دیگر، ناسیونالیزم عرب را سر داده بودند؛ و آماده بودند که اگر سه لشگر دمشق شروع کند آن‌ها هم به آن سه لشگر به پیوندند.
در این طرف کوه‌های تو روس فقط یک لشگر از ارتش ترک‌ وجود داشت.
و طوری بود که اگر قیام آغاز می‌شد لشگریان عرب بدون‌ هیچ زحمتی در اولین حمله سوریه را به تصرف خود درمی‌آوردند.
از سوی دیگر عقیده عمومی مردم، هنوز برای چنین قیامی آمادگی نداشت‌ 
و همین طور طبقه نظامی تقریبا اعتماد داشتند که آلمان بزودی در جنگ با متفقین فاتح خواهد بود.
ولی اگر متفقین می‌توانستند لشگرهای‌ استرالیائی را که در مصر تحت آموزش و آمادگی داشتند در اسکندرون پیاده‌ کنند 
و قوای عرب را در سوریه تقویت نمایند، آن قوت ریسک کردن قیام‌ برابر پیروزی آلمان و نیاز به یک گفتگوی قبلی صلح با ترک‌ها کاری‌ عاقلانه می‌نمود.
پیاده کردن قوای استرالیائی در اسکندرون به تعویق افتاد و متفقین‌ به تنگه داردانل رفتند.
و فیصل به دنبال آن‌ها برای بدست آوردن اطلاعات‌ دست اول از اوضاع گالیپولی بدان جا رهسپار شد.
زیرا که شکست‌ ترکیه علامت شروع قیام اعراب بشمار می‌رفت.
و بعد هم کسادی و رکود در جبهه داردانل برای ماه‌های متوالی ادامه یافت.
در آن قتلگاه، بقیه‌ جبهه مقدم ارتش ترک منهدم شد.
مصیبت و فاجعه شکست و انهدام آنقدر عظیم و رقت‌بار بود که فیصل به سوریه بازگشت و قضاوتش چنان بود که‌ می‌بایستی اکنون حمله اعراب به ارتش ترک آغاز شود.
ولی در عین حال، او دریافت که موقعیت محلی به نفع چنین اقدامی نخواهد بود.
پشتیبانان و حامیان او اکنون یا در بازداشت و یا در جائی خود را پنهان نموده و دوستانش گروه گروه، به اتهامات سیاسی به دار آویخته‌ شده بودند.
لشکرهای عرب که در وضع آمادگی خوبی بودند، به سرحدات دور دست تبعید و یا به دسته‌های کوچک تقسیم شده و در درون‌ گرد ان‌های مختلف ارتش ترک از هم جدا و متفرق شده بودند.
ده‌نشینان‌ عرب نیز در دام خدمت نظام ارتش ترک گرفتار آمده
و سوریه در برابر جمال پاشا سر تعظیم فرود آورده بود.
تمام آنچه را که او کشته بود بر باد رفته می‌دید.
بنابراین فیصل به پدر خود نوشت که توصیه نماید، همه دست‌ نگه دارند تا انگلستان آمادگی کافی پیدا کرده و ترکیه از رمق و توان‌ بازماند.
اما متأسفانه انگلستان در وضع اسفناکی به سر می‌برد.
نیروهای‌ انگلیس از نبرد دار دانل خسته و فرسوده شده بودند.
مشقات و ناراحتی‌های آهسته کوت در مرحله نهائی بود؛ 
و قیام سنوسی که‌ همزمان با ورود بلغارستان به جنگ به وقوع پیوست، جبهه‌های جدید انگلیس را مورد تهدید قرار می‌داد.
در نهایت، موقعیت فیصول در مخاطره بود.
او در اختیار اعضاء سازمان مخفی‌ای بود که قبل از جنگ رهبر آن محسوب می‌شد.
وی‌ مجبور بود تا در دمشق میهمان جمال پاشا باشد و اطلاعات نظامی‌ خود را تکمیل کند؛ 
چون برادرش علی مشغول جمع‌آوری لشگری بود که در حجاز فراهم و آماده می‌شد.
وی چنین وانمود می‌کرد که‌ فیصول و فیصل این افراد را بر علیه کانال سوئز و برای کمک به ترک‌ها رهبری خواهند نمود.
و لذا فیصل، چون یک عثمانی خوب و افسری‌ که در خدمت ارتش ترک قرار داشت، می‌بایستی در ستاد ارتش می‌ماند و زندگی می‌کرد؛ و به هر نوع خفت و اهانتی که جمال پاشا به او و به‌ نژاد عرب روا می‌داشت تن درمی‌داد.
جمال، همیشه در مواقعی که دوستان سوری فیصل را به دار می‌آویخت به دنبال او می‌فرستاد.
و این محکومین عدالت که به دار آویخته می‌شدند جرأت آن نداشتند که امیدهای واقعی و باطنی فیصل‌ را برملا کنند، همین طور خود فیصل هم از دیدن این مناظر به خود می‌لرزید، ولی از خوف سرنوشتی که در صورت کشف این راز در انتظار او و خانواده‌اش و تمام اعراب بود دم نمی‌زد و سعی می‌کرد که‌ از نظر عواطف یا از نظر گفتار عکس‌العمل نامتناسبی بروز ندهد.
او فقط یک بار کنترل خود را از دست داده و اظهار نمود: این اعدام‌ها به قیمت تمام چیزهائی تمام خواهد شد که جمال می‌خواهد از آن‌ها اجتناب ورزد .
و همین حرف باعث شد که اگر وساطت و شفاعت‌ دوستان اهل قسطنطنیه او نبود، قیمت گزافی برای آن بپردازد. وساطت‌ آن‌ها او را از مهلکه‌ای که در اثر این حرف ناخوش‌آیند افتاده بود نجات داد.
مکاتبات فیصل با پدرش، خود ماجرائی دیگر بود.
آن‌ها توسط پیشخدمت‌های خانوادگی که مورد اعتمادشان بوده، مورد بدگمانی ترک‌ها نبودند با هم ارتباط می‌یافتند.
این پیشخدمت‌ها با راه آهن حجاز رفت و آمد می‌کردند و نامه‌ها را در درون قبضه شمشیر، در داخل کیک، و یا لا بلای تخت نعلین و در نوشته‌های غیر قابل رؤیت روی بسته‌هائی‌ که برای یکدیگر می‌فرستادند، جهت همدیگر ارسال می‌داشتند.
طی‌ این یادداشت‌ها و نامه‌ها، فیصل همواره برای پدر، گزارش‌هائی ناگوار می‌داد و توصیه می‌کرد که از هرگونه عملی تا فرا رسیدن موقعیت‌ مناسب خودداری نماید.
لیکن حسین ذره‌ای با گزارش‌های دلسردکننده فیصل ناامید نمی‌شد.
از نظر او ترک‌های جوان تعدادی از خدا بی‌خبر بودند که‌ از دین و وظایف انسانی خود تخطی نموده و خیانت کارانی بودند که به‌ روح زمان خیانت می‌کردند و به والاترین اهداف اسلام لطمه می‌زدند.
با اینکه مردی پیر و شصت و پنج ساله بود، با رغبتی تمام و قلبی آکنده‌ از سرور، همچنان مصمم بود که بر علیه ترک‌ها نبرد کند. در این راه‌ امید او به عدالتی بود که هر بهائی را در این قیام جبران می‌کرد.
حسین‌ آنقدر به خداوند ایمان داشت که ادراکات و شم نظامی خویش را هم‌ عاطل می‌نمود.
او فکر می‌کرد، حجاز می‌تواند با ترکیه مقابله کند.
لذا عبد القا در عبد و را با نامه‌ای به سوی فیصل روانه کرد.
در این نامه نوشت‌ که اکنون همه‌چیز برای بازرسی او آماده شده و بهتر است که وی‌ قبل از اینکه ارتش عرب به سوی جبهه عازم شود، آن‌ها را در مدینه‌ مورد بازرسی قرار دهد. فیصل به جمال اطلاع داد که می‌خواهد برای‌ مرخصی به مدینه برود.
برخلاف انتظارش جمال در پاسخ وی اظهار داشت که انور پاشا، ژنرال ایسیمو هم قصد دارد به مدینه برود.
لذا بهتر است که آن‌ها با هم به مدینه رفته و از سپاهی که حسین فراهم آورده‌ است بازرسی کنند.
نقشه فیصل آن بود که به محض ورود به مدینه همان‌ شعار خون‌بار پدر را سردهد، و بدین ترتیب ترک‌ها را غافلگیر نماید.
و لیکن اکنون با دو میهمان ناخوانده‌ای که همراه او رهسپار می‌شدند بر حسب میهمان‌نوازی‌ای که در سنت اعراب موجود است، نمی‌توانست‌ به آن‌ها آسیبی برساند.
و بدین ترتیب، در این اندیشه بود که شاید حالا نقشه‌هایش آنقدر به تأخیر افتند که این راز پنهان عیان شده و اقدامات‌ نهضت در مخاطره قرار گیرد.
اما در نهایت امر همه‌چیز بر وفق مراد وی گردید؛ اگرچه خاطره‌ آن بسیار تلخ بود.
انور، جمال و فیصل به اتفاق یکدیگر رژه اعرابی‌ را که به سوی جبهه‌ها عازم بودند، در بیرون دروازه شهر مورد بازرسی‌ خود قرار دادند.
عده‌ای سوار بر شتر و تعداد سوار بر اسب، خاطره‌ جنگ‌های سنتی اعراب را زنده می‌کردند.
بالاخره انور روی به سوی‌ فیصل کرده و پرسید: آیا تمام این داوطلبان برای جهاد می‌روند؟
و فیصل جواب داد: بلی، آن‌ها آماده‌اند تا دم مرگ با دشمنان مؤمنین‌ نبرد کنند .
و فیصل مجددا گفت: بلی!
و بعد رؤسای عرب به حضور رسیدند تا معرفی شوند.
در این موقع شریف علی بن حسین از مذیگ‌ او را به کناری کشید و در گوشش گفت: سرورم، آیا همین حالا آن‌ها را بکشیم؟
و فیصل گفت: خیر، آن‌ها میهمان ما هستند .
شیوخ شروع به اعتراض نمودند؛ 
زیرا آن‌ها باور داشتند که‌ به این ترتیب آن‌ها جنگ را در دو حمله جانانه به پایان خواهند رسانید.
ایشان مصمم بودند که آن‌ها را به زور از دست فیصل درآورده و کارشان را بسازند؛
و لذا او مجبور شد با تمام قدرت آن‌ها را از این عمل بازدارد
و برای نجات جان دیکتاتورهای ترک که بهترین دوستان او را به چوبه‌های‌ دار آویخته بودند به لابه و التماس درآمد.
و بالاخره هم مجبور شد تا عذر آورده و آن‌ها را به سوی مدینه برگرداند و توسط غلامان خود از هجوم مردم به سوی ایشان جلوگیری کند 
و خود با جمال و انور به‌ همراهی عده‌ای نگهبان مورد اعتماد به سوی دمشق رهسپار شد تا جان‌ آن‌ها را در بین راه از مرگ برهاند.
بعدها در قبال این نزاکت پرمخاطره چنین توضیح داد که این‌ منش عربی است، و اعراب هرچه دارند به پای میهمان می‌ریزند.
اما انور و جمال، با بدگمانی و تردیدی که از دیدن این ماجراها به دست‌ آورده بودند؛ تحریم شدیدی را بر علیه حجاز معمول داشتند و دستور دادند تا به نیروی تقویتی بیشتری از ارتش ترک اطراف حجاز تحت‌ مراقبت قرار گیرد.
جمال و انور در نظر داشتند تا فیصل را در دمشق‌ بازداشت کنند.
ولی تلگرامی از مدینه رسید که ادعا می‌شد اگر او برنگردد آشوب خواهد شد 
و لذا با اکراه بسیار، جمال اجازه داد که‌ او برگردد؛ مشروط بر اینکه ملتزمین او به عنوان گروگان نگه داشته شوند.
فیصل در مدینه با لشگریان ترک روبرو شد.
لشگر دوازدهم ارتش ترک به فرمانده‌ی یک قصاب شجاع پیر بنام فخری پاشا که با خون‌آشامی‌ هرچه تمام‌تر زیتون و عرفه را از وجود ارمنی‌ها پاک سازی نموده‌ بود، در آنجا مستقر شده بود.
ترک‌ها اکنون به وضوح محتاط شده و از بعضی مسائل آگاه گشته بودند و امید فیصل برای یک حمله غافلگیرانه‌ نقش بر آب گردیده بود. آنطوریکه او انتظار داشت، پیروزی بدون‌ خون‌ریزی و بدون آنکه حتی یک تیر هم شلیک شود دیگر غیر ممکن‌ شده بود.
دیگر احتیاط از طرف اعراب معنی نداشت، چون دیگر خیلی‌ دیر شده بود.
بعد از چهار روز، ملتزمین فیصل هم با اسب از دمشق فرار کرده و به سوی مشرق و کویر رهسپار شدند که بعد به نوری شعلان‌ رئیس یک قبیله بدوی پناهنده شدند.
همان روز فیصل دست خود را رو کرد.
هنگامی‌که او پرچم عرب را برافراشت، حکومت جهانی اسلام که‌ عبدالحمید به خاطر آن قتل عام بسیار نمود و زحمت کشید و جان خود را در آن راه گذاشت، همچنین امید آلمان برای همکاری با اسلام در راه‌ حکومت قیصر، هر دو چون رؤیائی بر باد شدند.
واقعه قیام شریف، این‌ دو فصل خیالی تاریخ را در ان لحظه درهم پیچیده بود.
قیام و شورش، پرمخاطره‌ترین گامی بود که مردان سیاسی برداشته‌ بودند، و موفقیت یا شکست قیام اعراب ریسکی بود که وحشتناک‌ترین‌ خطرات را برای رسالت آن‌ها داشت.
با این وصف شانس به یکباره به سوی بازیگر ناشی روی آورده بود، و حماسه عرب از هنگام ظهور، آن بود که راه پر طوفان خود را از میان ضعف و زبونی و رنج و تردید به پیروزی سرخ منتهی می‌ساخت.
و این نتیجه‌ای عادلانه بر ماجرائی‌ بود که تا آن اندازه در پدید آوردنش جسارت بکار رفته بود.
بعد از پیروزی زمانی کوتاه از بیداری فرارسید، ولی بعد باز ایام ظلمت فرارسید، و مردم دریافتند که تمام آرزوهایشان بر باد رفته است.
اکنون بالاخره‌ شاید دریافته بودند که صلح سفید به آخر رسیده است و چیزی بدست‌ آورده‌اند که جاودانه و فناناپذیر، و برای اعراب نسل‌های آینده الهامات‌ تابناکی را بدنبال خواهد داشت.
من طی ساله‌ای زیادی قبل از جنگ به شرق سامی آمدورفت‌ کرده، و منش‌های ده‌نشینان و قبایل، و اتباع سوریه و بین‌النهرین را آموخته بودم.
فقر من مرا بر آن واداشته بود تا با طبقات محروم‌تر در آمیزم.
با آنهائیکه مسافرین اروپائی به ندرت می‌بینند و ملاقات می‌کنند.
لذا تجربیاتم به من بینشی جز آنچه سایرین دارند آموخته بود.
بینشی که مرا قادر می‌ساخت به انبوه مردم نادان بیندیشم، و به مردم هوشیارتر فکر کنم، مردمی که عقاید نادر آن‌ها نه آنچنان برای امروز، بلکه برای‌ فرداها اهمیت داشت.
بعلاوه چیزهائی از نیروهای سیاسی که در خاطره‌ خاورمیانه تاثیر می‌گذاشت دیده بودم، و مخصوصا در همه‌جا نشانه‌ای‌ اطمینان‌بخشی از فساد ترکیه سلطنتی را مشاهده کرده بودم.
ترکیه از فشار زیاد، و کوشش برای نگهداری تمامی امپراطوری ای که وارث آن بود با معیارهای سنتی بازمانده و با تهی شدن از منابع، به سوی زوال کشانده می‌شد.
تعالی فرزندان عثمان، شمشیر بود؛ اما شمشیر، دیگر در این عصر به‌کار نمی‌آمد و در برابر سلاح‌های علمی جائی‌ نداشت.
برای این مردمان که طرز تفکرشان کودکانه؛ قدرت آن‌ها بر سادگی، شکیبائی، و ظرفیت برای فداکاری و ایثار بنا شده بود، زندگی بسیار پیچیده شده بود.
آن‌ها آرام‌ترین نژاد آسیای غربی بودند، که برای‌ هم آهنگ نمودن خویش با علوم جدید حکومت و زندگی خود را متناسب نمی‌دیدند و با این وصف باز هم به دنبال ابداع هنری برای خود نبودند.
اداره دستگاه حکومتی آن‌ها، اجبارا به انبوهی از پرونده‌ها و تلگراف‌های درخواست وام‌های کلان، و ادعاهای اصلاح بشر و محاسبات، مبدل گشته بود 
و به ناچار استانداران جاهلی که به جبر و زور و یا با نیروی شخصیت ذاتی حکومت می‌کردند و حکومتشان فقط به دخالت مستقیم و یا روابط خصوصی متکی بود، باید کنار می‌رفتند.
نقش آن‌ها به افراد جدیدی محول می‌شد که دارای سرعت عمل بوده و در عین حال مطیع دستورات و طرفدار مکانیزه کردن کشور باشند.
کمیته‌ بی‌مایه و کم تجربه ترک‌های جوان از اعقاب یونانیان، آلبانی‌ها، قفقازی‌ها، بلغاری‌ها، ارمنی‌ها و یهودیان بودند.
در میان آن‌ها از هر نژادی بجز سلجوقیان و عثمانیان یافت می‌شد.
مردم عامی، دیگر احساس هم آهنگی‌ با استانداران را نداشتند.
زیرا که فرهنگ آن‌ها اروپائی، و تئوری سیاسی‌ آن‌ها فرانسوی بود.
ترکیه، روبه زوال می‌رفت 
و تنها چیزی که می‌توانست‌ این پیکر نحیف را از این بیماری هولناک نجات دهد یک جراحی‌ کامل بود.
با عشق و دلبستگی‌ای که مردم محلی آناتولی به سنت‌های گذشته خود داشتند همچنان در دهکده‌ها، چون حیواناتی که برای کار نگهداری‌ می‌شوند، به کار وادار شده و یا بدون اینکه شکوه و شکایتی ابراز کنند، به خدمت سربازی در خارج از آناتولی گسیل می‌گردیدند.
درحالی‌که‌ نژادهای تحت حکومت ترکیه که تقریبا 0/7 جمعیت را تشکیل‌ می‌داد هرروزه در زمینه آگاهی و قدرت رشد بیشتری می‌یافت؛
زیرا که عدم سنت‌گرائی، مسئولیت، و همین طور زیرکی و سرعت انتقال‌ نخاعی آن‌ها باعث می‌شد تا ایده‌های جدید را پذیرفته و بزودی با آن‌ها خوبگیرند.
بیم آمیخته با احترامی که به طور طبیعی عظمت اسم ترک‌ را برمی‌انگیخت، در برابر طیفی از قیاس‌های نو، رفته‌رفته از اذهان مردم‌ محو می‌شد. این تحول و دگرگونی که در تعادل ترکیه و ایالت‌های تحت‌ سیطره‌اش پدید آمده بود، باعث می‌شد تا برای ادامه قدرت به‌طوری‌ که قبلا رایج بود پایگاه و شهرهای نظامی بیشتری ایجاد شوند.
تریپولی، آلبانی، تراسه، یمن، حجاز، سوریه، بین‌النهرین، کردستان و ارمنستان‌ همه سربازهای هزینه‌ساز مهمی بودند که بر گرده دهقانان آناتولی سنگینی‌ می‌کردند و هرساله بودجه‌ای بیشتر از سال پیش را می‌بلعیدند.
بار سنگین، بیش از همه بر گرده ده‌نشیان تحمیل می‌گشت و هرساله آنان را از سال پیش فقیرتر و مفلوک‌تر می‌نمود.
سربازانی که به خدمت اجباری می‌رفتند این سرنوشت خود را بی‌چون و چرا می‌پذیرفتند و بر حسب سنت دهقانان ترک همچنان در این مورد بی‌تفاوت بودند.
آن‌ها چون گوسفندان به محاسن یا معایب کاری‌ نداشتند.
اگر آن‌ها را به حال خود وامی گذاشتی، هیچ کاری نمی‌کردند و شاید هم بی‌خیال بر روی زمین می‌نشستند.
اگر به آن‌ها دستور داده‌ می‌شد که مهربان و آرام باشند، چون دوستان خوب و یا دشمنان سخاوت من دی می‌شدند که هرگز نمی‌توان یافت.
و یا اگر به آن‌ها دستور داده‌ می‌شد که پدر خود را مورد ضرب و شتم قرار داده و یا شکم مادر خود را بدرند، این کار را چنان آسان انجام می‌دادند که انگار هیچ کاری انجام‌ نداده و چنان به نظر می‌آمدند که گوئی از انجام آن بر خود می‌بالند.
در مورد آن‌ها عدم اتکا به نفس نومیدانه‌ای وجود داشت که آن‌ها را مطمئن تر ین، مقاوم‌ترین و بی‌روح‌ترین سربازان جهان می‌ساخت.
چنین افرادی طعمه‌های طبیعی افسران بد نهاد و نمایشی اروپائی‌ بودند که بدون هیچ ملاحظه‌ای آن‌ها را به کام مرگ و نابودی و یا به‌ فراموشی و بی‌توجهی می‌سپردند.
و حقیقتا ما آن‌ها را چنان یافتیم که‌ درست چون کنده قصابی برای شهوات و هواهای نفسانی فرماندهان‌ به‌کار می‌رفتند.
فرماندهان، آن‌ها را چنان خوار و بی‌ارزش می‌شمردند که حتی در موردشان هیچ یک از معیارهای احتیاطی ابتلای به بیماری‌ها را منظور نمی‌کردند.
گزارش‌های معاینه پزشکی بعضی از زندانی‌های‌ ترک، نمایانگر آن بود که تقریبا نصف آن‌ها دارای امراض مقاربتی بودند.
این امراض از راه ارضای تمایلات شهوانی به طور غیر طبیعی، رایج شده بود.
آبله و سایر بیماری‌های مانند آن در کشور، شناخته شده نبود؛ و این در حالی بود که خدمت اجباری به مدت شش یا هفت سال ادامه‌ داشت، 
تا اینکه سربازان در پایان دوره، اگر نجات می‌یافتند، درصورتیکه‌ از خانواده‌های خوبی بودند از شرم به خانه خود برنمی‌گشتند.
لذا اغلب‌ به خدمت ژاندارمری یا چون مفلسان به سوی کارگری در شهرها روی‌ می‌آوردند.
بدین ترتیب تعداد زاد و ولد پائین آمده بود.
جامعه روستائی‌ و دهقانی ترک در آناتولی از فشاری که در اثر خدمت ارتش می‌دید به‌ تدریج از بین می‌رفت.
ما می‌دیدیم که عامل جدیدی در شرق مورد نیاز است.
قدرت و یا نژادی که بتوانند از نظر تعداد بر ترک‌ها بچربد و از نظر بازده‌ی و فعالیت‌ فکری هم از آن‌ها پیشی بگیرد.
تاریخ نشان می‌داد که این کیفیت مورد نظر ما نمی‌توانست به صورت آماده از اروپا فراهم شود.
کوشش‌های‌ قدرت‌های اروپائی برای یافتن جای پای استیلا در آسیای غربی همه‌ مصیبت‌بار بوده‌اند، و ما از هیچ‌یک از مردمان غرب ان قدر بیزار نبودیم‌ که آن‌ها را برای کوشش دیگری در این زمینه اغوا کنیم.
بنابراین تنها راه ما در استفاده از عوامل محلی خلاصه می‌شد؛
و لیکن متاسفانه استاندارد تأثیر و کفایت عوامل محلی نیز، محلی بود.
این رقابت می‌بایستی بین‌ یک قدرت محلی در برابر ترکیه که اکنون رو به انحطاط و فساد می‌رفت بو جود می‌آمد.
بعضی از ما چنین قضاوت می‌کردیم که این قدرت نامشهود، در مردم عرب به حد کافی موجود است که خودبخود بزرگ‌ترین رقیب امپراطوری کهن ترک بشمار می‌رفت .
مردم عرب ترکیب پرباری دارند که از نظر تفکرات مذهبی بسیار غنی و تا حد قابل قبلی صنعتگر، تاجر، سیاستمدار، و در عین حال دارای خصوصیاتی نه استیلاگر بلکه حلال‌ می‌باشند.
آن‌ها برای یک دوره پانصد ساله تحت ستم و آزار ترک‌ها بوده‌ و تازه خواب آزادی از یوغ آنان را می‌دیدند.
تا اینکه وقتی انگلستان‌ با ترکیه در افتاد و جنگ به یک‌باره در شرق و غرب دامن گرفت؛پ
ما که‌ فکر می‌کردیم تصویر خوبی از آینده داریم، بر آن شدیم که فعالیت‌های‌ انگلیس را برای تشویق دنیای عرب در این قسمت از آسیا متمرکز کنیم.
تعداد ما زیاد نبود، و تقریبا همه ما در اطراف کلی تون جمع شده‌ بودیم.
کلی تون رئیس اطلاعات و جاسوسی ارتش و جاسوسی غیر نظامی‌ در مصر بود.
کلی تون برای مردان وحشی ای چون ما رهبر خوبی بود.
او مردی آرام، منزوی، روشن، و در قبول مسئولیت دارای شهامتی نا خود آگاه بود.
او همیشه به زیردستان خود آزادی و اجازه عرض اندام‌ می‌داد.
افکار و نقطه‌نظرهای او چون دانشش عمومی بود.
او بیش از آنکه‌ با داد و فریاد و سرو صدا کار کند با تاثیر و نفوذ شخصیت خود همکاران‌ خود را به فعالیت وامی‌داشت.
مشاهده نفوذ و تاثیر او، آسان نبود.
او چون آب، یا روغنی که نفوذ می‌کند، به آرامی و بدون سرو صدا و به‌ طور اسرارآمیز، در همه‌چیز نفوذ می‌کرد.
هرگز نمی‌شد گفت که او در کجا است و یا در کجا نیست و یا میزان مسئولیت او در چه حدود است.
هرگز به طور علنی و قابل رؤیت رهبری نمی‌کرد، 
و لیکن ایده‌های او همیشه آگاهانه‌تر از آن‌هایی بود که رهبری‌شان مشهود و نمایان می‌شد.
او سایرین را با متانت و یک نوع امید سیاستمدارانه و میانه‌رو تحت تأثیر قرار می‌داد.
در مسائل علمی، آزاد، استثنائی، و غیر وابسته، و طوری بود که مردان آزاده به راحتی می‌توانستند او را تحمل نموده و با او همکاری‌ نمایند.
سرپرست ما، رونالداستورس، منشی قسمت شرق اداره، باهوش تر ین انگلیسی در خاورمیانه بود که از کارآمدی و کفایت بهره داشت.
او برخلاف علایق متنوعی که در زمینه‌های موسیقی، ادبیات، مجسمه سازی، نقاشی و خلاصه هر آنچه که از موهبات زیبای جهان هستی بود، داشت.
در عین حال لایق و کاردان بود و هر آنچه ما برداشت می‌کردیم، حاصل کشته‌های او بود.
در میان ما، او همیشه برترین بود، چنانچه می‌توانست‌ خود را از دنیا و هرچه در آن وجود دارد به دور بدارد،
و روح و جسم‌ خود را با استقامتی چون یک ورزشکار برای یک نبرد بزرگ بسازد، سایه او کار و سیاست انگلیسی را در مشرق زمین چون زیوری در بر می‌گرفت.
جورج لو ید نیز به تعداد ما اضافه شد.
او به جمع ما اعتماد می‌داد و با اطلاعاتی که در مورد پول داشت برای ما راهنمای مورد اطمینانی در راه‌های زیرزمینی تجارت و سیاست، 
و پیشوایی برای شاهراه‌های حیاتی‌ خاورمیانه بشمار می‌رفت.
بدون شرکت او در این جمع، ما هرگز نمی‌توانستیم در چنان مدت قلیلی به آن همه کامیابی و موفقیت نایل شویم.
از نظر او خیلی چیزها مورد نیاز بود، 
و بنابراین برای مدت زیادی‌ نمی‌توانست با ما باشد.
او نمی‌دانست که ما او را چقدر دوست می‌داشتیم.
و بعد، حامی تخیلی نهضت‌های جهانی غیر قابل اطمینان، شخصی‌ به نام مارک سایکس بود.
یک انسان مملو از پیش قضاوت‌ها و الهامات‌ نیمه علمی که ایده‌هایش از خارج بودند.
او چنان بود که صبر و قراری‌ برای آزمایش مواد ساختمانی بنایی را که می‌خواست بسازد نداشت ، و قبل از اینکه سبک ساختم این را که می‌خواست بسازد انتخاب کند، پیشاپیش‌ و بدون توجه به آن، مواد ساختمانیش را برمی‌گزید.
او جنبه‌ای از یک‌ واقعیت را می‌گرفت و آن را از چگونگی محیط جدا می‌کرد، بزرگش‌ می‌نمود و پیچ و تابش می‌داد 
و از آن مدلی می‌ساخت که شباهت‌های آن‌ با واقعیت اول قدیمی و عدم شباهت جدیدش با آن تو اما باعث خنده‌ می‌شد؛
و خنده، اوج تفیق و کامیابی او بود.
تقلید اغراق‌آمیز و بداهه سازی از غرایز طبیعی او بود.
او بیش از آنکه هنرمند باشد، یک‌ کاریکاتوریست بود و در امور سیاسی نیز به جای اینکه واقعیت‌ها را همانطوریکه هستند دریابد، تصویری چون کاریکاتور از آن‌ها درمی‌یافت.
در هر چیز استثناها را می‌دید، اما جنبه‌های معمولی را نادیده می‌انگاشت.
در یک لحظه دنیای جدیدی می‌ساخت که هیچ معیاری نداشت، 
اما با این‌ وصف دنیایی بود روشن از جنبه‌هایی که ما امیدوار بودیم گوشه‌هایی از آن را به رأی‌العین مشاهده کنیم.
همکاری او برای ما هم مفید و هم مضر بود.
اکنون او برای هفته پیش که در پا یس بود، کفاره می‌داد.
از یک‌ مأموریت سیاسی در سوریه به اینجا آمده بود و بعد از درک واقعیت خوب ها و رؤیاهایش، با شهامت تمام می‌گفت: 
من در اشتباه بوده‌ام، واقعیت‌ در اینجاست .
دوستان سابق او صمیمیت و صداقت جدید او را نمی‌فهمیدند 
و چنین می‌اندیشیدند که او متلون و بی‌ثبات بوده و در اشتباه است.
او خیلی زود دار فانی را وداع گفت 
و این واقعه برای نجات اعراب یکی‌ از غمناک‌ترین مصیبت‌ها بشمار می‌رفت.
مرشد همه ما، مردی آرام بنام هوگارت بود که چون پدری که‌ خود به آن معترف بود، اندرزگوی ما بود.
او برای ما مثال‌ها و تشبیهات، اندرزهای تاریخی، درس میانه‌روی و شهامت می‌داد.
برای خارجیان‌ او یک انسان صلح‌طلب بود.
ما را تحت تاثیر خود قرار داده 
و ما برای‌ قضاوت‌های قابل ارزش او اهمیت بسیار قایل بودیم.
درک ارزشش بسیار عالی بود و برای ما، به روشنی نیروهایی را که در زیر جامه‌های کثیف و شپشو و پوست چرکین عرب‌ها پنهان بود، مجسم می‌نمود.
هوگارت، داور ما و مورخ خستگی‌ناپذیر ما بود که ما را از اطلاعات عظیم و درایت‌ دقیق خود، حتی در مسائل بسیار کوچک مستفیض می‌نمود.
زیرا که ما به آنچه می‌ساختیم معتقد بودیم.
در پشت سر او کورن والس بود.
او مردی بود که در نگاه اول خشن به نظر می‌رسید، 
اما ظاهرا گویی‌ که از فلزاتی باور نکردنی ساخته شده بود که نقطه ذوبشان به هزاران‌ درجه می‌رسید.
لذا می‌توانست برای ماه‌ها داغ‌تر از هر مرد دیگر بماند 
و در عین حال ظاهرا چون سنگ خارایی سرد و سخت می‌نمود.
پشت‌ سر او باز اشخاص دیگری چون نیوکامب، پار کر، هربرت، گریوز، همه از آن آیین بودند و همه با عزم راسخ و استوار چون او فعالیت داشتند.
ما خود را، گروه متجاوزین می‌خواندیم.
چون به دنبال آن‌ بودیم که خط مشی سیاست خارجی قابل قبول انگلیس را درهم ریخته‌ و در مشرق زمین مردمان جدیدی بسازیم.
این برخلاف چیزی بود که‌ پیشینیان ما انجام داده و با مشی آنان مغایر می‌نمود.
بنابراین، ما از طریق‌ اداره اطلاعات مختلط خود مأمورین عرب و انگلیسی در قاهره محلی‌ پرسروصدا که به خاطر رفت‌وآمد زیاد و مسائل بسیاری که در آن‌ می‌گذشت، 
بوسیله آ وبری هربرت با یک ایستگاه راه آهن در شرق دور مرتبط می‌شد روی همه رؤسای دور و نزدیک شروع به‌کار کرده بودیم.
اولین کوشش ما روی سرهنری مک ماهون کمیسر عالی ما در مصر بود
و بینش دقیق و افکار عالی و تجربیات پرارزشش موجب شد نقشه ما مورد پسند او قرار گیرد.
سایرین، از جمله وی مس، نیل ملکم و دین گیت‌ به علت اینکه بدین ترتیب، جنگ، سازنده‌تر می‌شد از ما حمایت کردند.
پشتیبانی آن‌ها، برداشتی را که لرد کیتچنر از تقاضای مساعدتی که سال‌ها پیش در مصر از شریف عبد اللّه دریافت نموده بود، داشت تایید می‌کرد.
بنابراین بالاخره، مک ماهون سنگ شالوده ما را با سازشی که با شریف‌ مکه نمود، بنیان نهاد.
اما قبل از این، ما امید زیادی به بین‌النهرین داشتیم.
زیرا که آغاز نهضت استقلال عرب در آنجا به وقوع پیوسته بود.
این نهضت در آنجا به رهبری مقتدرانه، اما بدون دقت زیاد، اول توسط سید ابو طالب 
و بعد توسط یاسین الهاشمی و اتحاد ارتش رهبری شده بود.
عزیز المصری رقیب‌ انور که در مصر زندگی می‌کرد و خیلی مدیون ما بود، برای افسران‌ عرب چون بتی مورد پرستش بود.
لرد کیتچنر در روزهای اول جنگ‌ به امید اینکه نیروهای ترک بین‌النهرین را به نفع ما وادار نماید به او نزدیک‌ شده بود.
متأسفانه، آن روزها انگلیس به پیروزی سهل و آسانی اعتماد داشت.
شکست دادن ترک‌ها از نظر نیروهای انگلیس چون یک تفریح‌ بود.
بنابراین دولت هند هیچ‌گونه تعهدی را در قبال ملی‌گرایان عرب به خاطر آنکه این کار ممکن بود آن‌ها را از ایجاد مستعمره‌ای در بین‌النهرین‌ بازدارد بر گردن نگرفت. زیرا دولت هند چنین باور داشت که هرگونه تعهدی از سوی آن‌ها، نقش فداکاری خود مردم بین‌النهرین را که برای‌ همه خوب است از میان خواهد برد و این کار همان زیانی را که در مورد برمه داشت در مورد بین‌النهرین نیز به بار می‌آورد. لذا دولت هند از هرگونه مذاکره‌ای خودداری وبا سازش با عزیز مخالفت نمود.
اما بجای عزیز با سید طالب که خود را در اختیار ما گذاشته بود وارد مذاکره‌ شد و با او سازش کرد.
سپس با نیرویی متشکل از چارپایان به بصره حمله کرد.
سپاهیان‌ دشمن در عراق تقریبا همه عرب بودند. این اعراب که سپاهیان ترکیه‌ را تشکیل می‌دادند وضع بدی داشتند. چون آن‌ها باید به نفع متجاوزین‌ غیر مذهبی خویش، بر علیه مردمانی می‌جنگیدند که برای مدت درازی‌ به منزله نیروی آزادی‌بخش آنان بودند، اما برخلاف تصور از ایفای‌ نقش خود امساک می‌ورزیدند.
همانطوریکه قابل تصور است آن‌ها در جنگ آنطوریکه انتظار بود نمی‌جنگیدند.
نیروهای ما در هر نبردی‌ پشت سر نبردی دیگر پیروز می‌شدند و ما رفته‌رفته چنین باور می‌کردیم‌ که ارتش هند از ارتش ترک بهتر است.
سپس حمله ما به تیسفون آغاز شد و در آنجا با نیروهای محلی ترک روبرو شدیم که با تمام نیرو جنگ‌ می‌کردند، اما به طور ناگهان متوقف شدند.
ما در آنجا گیچ و مبهوت‌ شدیم؛ 
و سپس مصائب طولانی کوت آغاز شد.
در همین حال، دولت پشیمان شده بود، و به دلایلی که بی‌ارتباط با سقوط از روم نبود مرا به بین‌النهرین اعزام داشت تا ببینم که در مورد شهر نظامی محاصره شده، از طریق غیر مستقیم چه اقدامی می‌توان کرد.
انگلیسی‌های مستقر در محل برای آمدن من به آنجا قو یا معترض بودند،
و دو نفر از ژنرال‌ها با متنانتی که داشتند به من فهماندند که مأموریت من‌ که آن‌ها در واقع از آن بی‌اطلاع بودند برای یک سرباز که من نبودم ناخوشایند است.
و واقعا هم دیگر برای هر اقدامی وقتی نمانده بود.
کوت دیگر در حال احتضار بود؛ و نتیجتا من هیچ یک از کارهایی را که‌ در اندیشه داشتم و در انجام آن مختار بودم انجام ندادم.
اکنون اوضاع و موقعیت برای یک قیام از سوی اعراب کام لا متناسب‌ می‌نمود.
مردم نجف و کربلا که در پشت ارتش حل یل پاشا قرار داشتند بر علیه او قیام کرده بودند.
و اعرابی هم که از جنگ‌های خونین نجات‌ یافته و هنوز در ارتش او بودند بنا به اعتراف خود او، آشکارا از تمکین‌ ارتش ترکیه خودداری می‌کردند.
عشایر حی و فرات هم اگر چرا سبزی از انگلستان نشان داده می‌شد با آن هم پیمان می‌شدند،
و اگر ما وعده‌هائی را که به شریف داده بودیم منتشر می‌کردیم، 
و یا حتی اگر بیانیه‌ای را که بعدها در بغداد تصرف شده به دیوارها زدیم، منتشر می‌ساختیم و پی‌گیری را ادامه می‌دادیم، 
آنقدر مرد آماده نبرد به ما ملحق‌ می‌شد که می‌توانستیم خط ارتباطی بین بغداد و کوت را قطع کنیم.
و اگر ما این وضع را برای چند هفته ادامه می‌دادیم، آن وقت دشمن مجبور می‌شد که محاصره را رها ساخته و یا در بیرون کوت با تلفات زیادی‌ روبرو شود؛ که اگر به این کار دست می‌زد تعداد تلفاتش به مراتب از تلفات تون زند در داخل شهر بیشتر می‌شد.
برای اعمال چنین نقشه‌ای‌ فرصت کافی وجود داشت.
و اگر مرکز ستاد عملیات انگلیس در بین‌النهرین‌ می‌توانست هشت هواپیمای دیگر از مرکز فرمانده‌ی جنگ درخواست‌ نموده و به آنجا بیاورد، تأمین مواد غذایی برای شهر نظامی کوت میسر می‌شد، و بدین ترتیب مقاومت تون زند برای مدت مدیدی ادامه می‌یافت.
دفاع او، چون دفاع ترک‌ها، غیر قابل تسخیر بود؛ 
و فقط اشتباهات بزرگی‌ از داخل صفوف و یا خارج از آن‌ها او را مجبور به تسلیم نموده بود.
به هر حال، همانطوریکه این طریقه هدایت هم پیمانان در آنجا نبود، 
بزودی به مصر برگشتم.
نیروهای انگلیسی تا پایان جنگ در بین‌النهرین‌ ماندند که به عنوان یک قشون خارجی خاک دشمن را مورد تهاجم قرار داده بودند، درحالی‌که مردم محلی همه یا بی‌طرف و یا با ترشرویی ضد آن‌ها بودند،
و در نتیجه آزادی قیام و قابلیت مانوری که آلن بای در سوریه‌ بدست آورده بود و در آنجا مشاهده نمی‌شد.
چون آلن بای به عنوان یک‌ دوست به سوریه وارد شد و مردم آنجا خود به طور فعالانه پیشاپیش او در این قیام شرکت جسته بودند.
عواملی چون تعداد، آب و هوا و ارتباطات‌ در بین‌النهرین بیش از سوریه به سود ما بود و فرمانده‌ی مافوق ما، بعد از مدتی که از آغاز عملیات گذشت به همان اندازه از تجربه و کفایت‌ برخوردار بود.
اما در مقایسه لیست تلفات و تاکتیک‌های هیزم‌شکنی آن‌ها، به با روش‌های سریع آلن بای، کام لا مشهود بود که جهت‌گیری‌های‌ سیاسی مناسب، تا چه اندازه‌ای قوی‌تر و مهیب‌تر از عملیات نظامی صرف، مؤثر بوده و در بسیج نیروهای محلی تا چه حد اهمیت داشته است.
قلع و قمع نیروهای ما در بین‌النهرین برای ما بسیار ناگوار و ناامیدکننده بود؛ 
اما مک ماهون مذاکرات خود را با مکه ادامه داد.
تا اینکه بالاخره مذاکرات وی با وجود تخلیه نیروها از گالی پولی، و تسلیم کوت، 
و به طور کلی جنبه‌های تأسف‌بار عمومی جنگ در آن‌ لحظه، ثمربخش واقع شد.
تا آن زمان، حتی آنهائیکه از تمام مذاکرات‌ آگاهی داشتند، باور نمی‌کردند که شریف به جنگ تن دردهد.
و نتیجتا، قیام نهایی او و باز گذاشتن سواحل عربستان برای ورود کشتی‌های‌ ما و مساعدتش، همه را در شگفت و تعجب فرو برد.
آنگاه دریافتیم که تازه مشکلات ما آغاز شده است.
اعتبار دست‌یابی به این عامل جدید به نام مک ماهون و کلی تون ثبت می‌شد.
و لذا رقابت‌ها و حسدورزی‌های حرفه‌ای شروع شد.
سرآرچیبالد موری‌ ژنرالی را که در مصر بود، به‌هیچوجه در خطه خود رقیبی را نمی‌خواست.
او از هر قدرت غیر نظامی خوشش نمی‌آمد، و همین قدرت غیر نظامی بود که صلح و مسالمت را بین او و ژنرال ماکسول محفوظ داشته بود.
او نمی‌توانست در مورد مسائل عرب، شخص مطمئن باشد؛
زیرا که نه او و نه افرادش از نظر ملاحظات نژادی، نمی‌توانستند در چنین عملیات‌ کنجکاوانه‌ای مورد اعتماد باشند.
و از طرف دیگر، او می‌توانست نظر کمیسیون عالی را نسبت به یک جنگ خصوصی به حد کافی تمسخیرآمیز جلوه‌گر نماید.
افکار او بسیار عصبی، تشریفاتی و لزوما رقابت‌آمیز بود.
وی دستیار خوبی به نام ژنرال لیندل بل داشت که سربازی جنگنده‌ و انقلابی و به طور غریزی از سیاستمداران دوری می‌جست، او آگاهانه‌ مردی خوش‌قلب و نیک‌اندیش بود. و بدین ترتیب سر موری می‌توانست‌ از ژنرال بل به خوبی در انجام مقاصد خود استفاده کند.
دو نفر از افسران ستاد هم با تمام قوا از رهبر خود پیروی می‌کردند؛
و بدین ترتیب بیچاره مک ماهون در وضعی قرار گرفته بود که نمی‌توانست‌ از کمک ارتش برخوردار باشد و لذا نبرد او در عربستان به کمک وابستگان‌ اداره خارجی محدود می‌شد.
بعضی از آن‌ها چنان به نظر می‌آمدند که گویی از جنگی که افراد دیگر را به مداخله در کار آن‌ها وامی‌داشت خوششان نمی‌آمد.
همچنین‌ آموزش‌ها و تعلیمات آنان عاطل می‌شد، چون بدین وسیله فعالیت‌های‌ بیهوده و ناچیز سیاسی و دیپلماسی در مقایسه با کار آن‌ها عظیم‌تر و پرثمرتر جلوه‌گر می‌شد و این طرز تلقی چنان در آن‌ها تأثیر می‌گذاشت که وقتی کارهای مهم دیگری پیش می‌آمد آن کار را هم ناچیز می‌شمردند.
سستی و ضعف هم آهنگی و عدم صداقت آن‌ها نسبت به یکدیگر بالاخره‌ ارتشیان را تا حد انزجار عصبانی کرده بود.
آن‌ها برای ما هم دردسر فراهم می‌کردند، زیرا آشکارا کمیسیون عالی را که ژنرال‌ها حتی لیاقت‌ پاک کردن چکمه آن‌ها را نداشتند تخطئه می‌کردند.
وین گیت، که به برداشت خود از اوضاع خاورمیانه اعتماد کامل‌ داشت، در توسعه قیام اعراب منافع زیادی برای کشور می‌دید؛ اما هنگام یکه انتقادات زیادی بر علیه مک ماهون شروع شد، خود را از مک ماهون جدا کرد.
در لندن، رفته‌رفته زمزمه می‌شد که باید برای یک‌ چنین کلاف سردرگمی از فرد مجرب‌تری استفاده شود.
به هر ترتیب که بود، همه‌چیز در حجاز از وضع بد به بدتر می‌گرایید.
رابطه متناسبی با نیروهای عرب در جبهه به وجود نیامده‌ بود.
و لذا شریف از آنچه که در جبهه‌ها می‌گذشت اطلاعی به دست‌ نمی‌آورد و تاکتیک و یا استراتژی‌یی برای ارتش پیشنهاد نمی‌شد.
کوششی برای درک اوضاع محلی بکار نمی‌رفت تا بتوان از منابع متفقین‌ از نظر تسلیحات و غیره احتیاجات جبهه‌ها را مرتفع نمود.
به مأمورین‌ ارتش فرانسه که کلی تون با در نظر گرفتن احتیاط پیشنهاد کرده بود به‌ حجاز اعزام شوند تا برای متفقین مورد تردید تسکینی بوده و در عین حال‌ با تعیین هدفی برای آن‌ها از صحنه‌های اصلی دور نگه داشته شوند ، اجازه داده شده بود که بر علیه شریف حسین توطئه‌های وسیعی در جده و مکه به‌کار برند،
و به او و به مسئولین انگلیسی چیزهایی پیشنهاد کنند که تمام فعالیت‌های او را در برابر مسلمانان بی‌مقدار و خوار گرداند.
اکنون که وین گیت مسئول و کنترل‌کننده ارتشی با همکاری ما و شریف‌ بود، برای پیاده کردن لشگر در ربیغ که در نیمه راه مکه و مدینه واقع‌ است خیلی راغب بود.
زیرا می‌خواست برای دفاع از مکه و برای‌ جلوگیری از سپاه ترک که از مدینه تقویت می‌شد آنجا را با نیروی بیشتری‌ مجهز سازد.
مک ماهون، که با تعدادی از مشاورین محاصره گشته بود، 
در این مرحله گیج شده و موری را بر آن داشت تا بر علیه عدم ثباتش‌ اعتراض کند.
قیام اعراب بی‌اعتبار شد؛ 
و افسران ستاد در مصر با خوشحالی برای ما پیش‌بینی می‌کردند که بزودی این قیام سرکوب و شریف حسین توسط ترک‌ها با گردن به دار آویخته خواهد شد.
موقعیت خصوصی من چندان راحت نبود.
به عنوان یک سروان‌ ستاد تحت فرما نهی کلی تون، در قسمت جاسوسی سر آر چیبالد موری، مأمور تقسیم‌بندی ارتش ترک و آماده کردن نقشه‌ها شده بودم.
با تمایل‌ غریزی و طبیعی، من خود به این وظایف، وظیفه نشر بولتن عرب را هم افزوده بودم.
بولتن عرب نشریه‌ای بود سری که به طور هفتگی منتشر می‌شد و حاوی تمام مطالب سیاسی خاورمیانه بود.
بر حسب ضرورت، کلی تون هر روزه به من پیش از روز پیش در حاشیه مسائل نظامی در دفتر امور اعراب احتیاج داشت. دفتر امور اعراب یک دفتر جاسوسی‌ بود که تعداد قلیلی کارمند ارتشی و غیر نظامی برای امور خارجی در اختیار داشت. و او این دفتر را برای مک ماهون تشکیل می‌داد.
بالاخره کلی تون‌ از ستاد بیرون انداخته شد؛ 
و سرهنگ هولدیچ، که افسر اطلاعاتی موری‌ در اسمعیلیه بود جای او را برای فرمانده‌ی ما اشغال نمود.
اولین هدف‌ او، این بود که خدمات مرا همچنان محفوظ داشته،
و چون او به طور روشن به من احتیاج نداشت، 
من این مسئله را دلیل بر دوستی ندانسته، بلکه فکر می‌کردم که می‌خواهد مرا از مسئله اعراب به دور نگه دارد.
سپس تصمیم گرفتم که هرچه زودتر فرار کنم.
درخواست مستقیم من‌ برای انتقال رد شد.
بنابراین به حیله و تزویر متوسل شدم.
در مکالمات‌ تلفنی ادرات مرکزی و ستاد در اسمعیلیه و من در قاهره بودم برای‌ افراد ستاد که در کانال بودند غیر قابل تحمل گشته بودم.
در هر فرصتی‌ سعی می‌کردم به مسئولین ستاد، بی‌کفایتی و بی‌اطلاعی آن‌ها را از قسمت‌ جاسوسی به رخشان بکشم و با جملات ادبی و تصحیح بعضی کلماتی‌ که می‌نوشتند آن‌ها را عصبانی می‌کردم.
در عرض چند روز از دست من به تنگ آمده و بالاخره مصمم‌ شدند تا دیگر از تحمل من خودداری کنند.
با استفاده از این فرصت‌ استراتژیک تقاضای ده روز مرخصی کردم و گفتم که چون است ورز برای‌ بعضی کارهایی که با شریف بزرگ دارد به جده می‌رود
من هم میل دارم برای یک مسافرت و تفریح در دریای احمر با او به آنجا رهسپار شوم.
آن‌ها به هیچ‌وجه از است ورز خوششان نمی‌آمد و خوشحال می‌شدند که برای مدتی مرا از سر، باز کنند.
بنابراین بلافاصله موافقت کردند و شروع کردند تا اقداماتی بر علیه بازگشت من بدان جا انجام داده و رس ما پست دیگری را برای من فراهم آورند.
نیازی به اشاره نیست که قصد نداشتم به آن‌ها چنین فرصتی بدهم؛
زیرا درحالی‌که آماده بودم خود را برای هر خدمت کوچکی عرضه دارم، 
حاضر نبودم که افکار و عقاید خود را بیهوده به دور افکنم.
لذا من نزد کلی تون رفته و مسائل خود را همانطوریکه بودند با او در میان گذاشتم؛ 
او ترتیبی داد تا تلگرافی از طرف اداره خارجه انتقال من به دفتر امور اعراب تحقق یابد.
اما اداره خارجه مسئله را به اداره امور جنگ ارجاع نمود؛ 
و فرمانده‌ی‌ مصر تا پایان ماجرا به آن وقعی ننهاد.
سپس من و است ورز با خوشحالی باهم بودیم.
در شرق همه‌ سوگند می‌خوردند که بهترین راه عبور از یک میدان مربعی شکل عبور از سه ضلع آن است؛
و حیله من برای فرار، در این معنا، حیله‌ای چون‌ حیله‌های شرقی بود.
لیکن این عمل خود را تقبیح نمی‌کردم، بلکه‌ آن‌را کام لا درست می‌دانستم.
زیرا اعتماد داشتم که قیام اعراب اگر به خوبی رهبری شود، نهایتا موفق خواهد شد.
من در آغاز این قیام‌ مؤثر و لذا به آن امیدوار بود.
فرمان‌بردرای کشنده یک سرباز حرفه‌ای حیله و تزویر در ارتش انگلیس هرگز شناخته نشده ، یک افسر واقعی‌ را بر آن می‌داشت که نشسته و نقشه‌های جنگی خود را که به دست‌ غیر نظامیان بر باد رفته نظاره کند.
در این حال چنین افسری خواهد دید که افرادی که نقشه‌های او را به هیچ می‌انگارند نقشه‌هایش را به هم‌ ریخته و او را ناکام کرده‌اند. من باور داشتم که این وقایع اسف‌بار قیام، همه در اثر رهبری‌های غلط و یا بهتر بگویم عدم رهبری به وقوع پیوسته؛ این‌ رهبری‌های غلط هم از طرف اعراب و هم از طرف انگلیسی‌ها بوده‌ است.
لذا من به عربستان رفتم تا مردان بزرگ آن را دیده و ملاحظه کنم.
اولین آن‌ها شریف مکه بود که می‌دانستم پیرمردی‌ است،
عبد اللّه را مردی زیرک یافتم، و علی را مردی پاک و زید را خیلی خونسرد شناختم.
سپس به طرف شمال رهسپار شده و فیصل را مردی یافتم که‌ شایسته رهبری و دارای حرارتی لازم برای آن بود،
و در عین حال‌ مردی منطقی بود که علم ما را مورد نیاز می‌دانست.
قبایل او، وسیله‌ کافی و تپه‌های اطراف مقر سکونت او امتیازات زیادی داشت.
و بدین ترتیب با اعتمادی راسخ به مصر برگشتم و به رؤسای خود گفتم که مکه نه با موانع ربیغ، 
بلکه با تهدیدات جناح فیصل در جبل صبح است که محفوظ مانده است.
در کنار کانال سوئز، یک کشتی کوچک جنگی، لنگر انداخته و در انتظار ما بود؛
ما بزودی با آن عازم شدیم.
این مسافرت‌های‌ کوتاه با کشتی‌های جنگی استراحت و تفریح خوبی برای ما مسافرین‌ بود.
چنان به نظر می‌آمد که جمع مختلط ما، برای خدمه‌ای که همه با هم آشنا بودند مزاحمتی فراهم ساخته است، آن‌ها که جوان تر بودند، 
خوابگاه خود را به خاطر ما تخلیه کردند تا ما بتوانیم شب را استراحت‌ کنیم، و طی روز هم اطاق‌های نشیمن را با گفتگوهای غیر معمول خود پر می‌کردیم.
مغز کم تحمل است ورز هرگز برای خدمه کشتی وقعی قائل‌ نمی‌شد.
اما او و آن روز برخلاف هرروز بود.
آن روز دو مرتبه، روی عرشه‌ آمد و نفسی تازه کرد و گفت: 
در اینجا هیچ‌کس که ارزش گفتگو داشته‌ باشد یافت نمی‌شود .
سپس بر یکی از صندلی‌های راحت غنود و با دبیوسی و عزیز المصری که بر روی صندلی دیگری نشسته بود شروع‌ به گفتگو نمود. عزیز، یک عرب قفقازی و قبلا سرهنگ ارتش ترک بود که اکنون ژنرال ارتش شریف شده بود.
او اکنون برای مذاکره درباره وسائل و آمادگی سربازان عرب که در ربیغ گردهم می‌آورد، عازم دیدار شریف بود. بعد از چند دقیقه آن‌ها دی بوسی را ترک گفتند، درحالی‌که درباره واگنر بحث می‌کردند. عزیز به زبان فصیح آلمانی و است ورز به زبان آلمانی، فرانسه، و عربی صحبت می‌کرد.
و افسران‌ کشتی تمام این مباحثات را غیر لازم می‌دانستند.
ما همان مسافرت آرام عادی و همیشگی را در دریای آرام و هوای‌ مفرح آن تا جده ادامه دادیم؛ هوائی فرح‌بخش که هنگام حرکت کشتی‌ هرگز گرم نمی‌شد.
هنگام روز در سایه می‌غنودیم، 
و در شب‌های باشکوه‌ اغلب روی عرشه نمناک و در زیر ستارگان، در میان نسیم مه‌آلود جنوب‌ قدم می‌زدیم.
اما بالاخره هنگام یکه در کنار بندر لنگر انداختیم، شهری‌ سفی در میان آسمانی تابناک با انعکاسش در سرابی که در مرداب گسترده‌ با امواج آب بالا و پائین می‌رفت نمایان شد، 
و آنگاه گرمای تابستان‌ چون شمشیری برهنه که بر روی دشمن کشیده می‌شود ما را از سخن‌ گفتن بازداشت.
اکنون تقریبا نیمه روز بود؛ 
و آفتاب نیم روز در مشرق‌ چون نور ماه همه رنگ‌ها را زایل می‌ساخت.
چیزی جز نور و سایه، خانه‌های سفید، و فواصل سیاه بین آن‌ها که خیابان‌ها بودند، دیده نمی‌شد.
در جلوی ما درخششی کم نور از مه بر روی بندر سوسو می‌زد.
و در پشت‌ سر بندر فرسنگ‌ها شن که در حاشیه تپه‌ها روان بود و بر روی هم انباشته‌ می‌شدند چشم را خیره می‌کرد. این صحنه حاکی از گرمای شدیدی بود که از ورای عربستان به سوی بندر می‌آمد.
درست در شمال جده گروه دیگری از ساختمان‌های سیاه و سفید بودند که گوئی چون پیستون‌ها در سرابی دور بالا و پائین می‌رفتند.
این‌ منظره با بالا و پائین رفتن کشتی در روی اواج لنگرگاه و با تغییر جهت‌ امواج گرما که در اثر وزش باد حاصل می‌شد پدید می‌آمد.
صحنه‌ای بس‌ وحشتناک بود.
ما تازه شروع به افسوس و پشیمانی کردیم چرا که حجاز و عدم دسترسی ای که آن‌را از نظر نظامی جای امنی برای تآتر نهضت نموده‌ است شامل آب‌وهوای ناگواری است.
به هر حال، سرهنگ ویلسون نماینده انگلیس در حکومت جدید عرب، مأمور خود را برای پیشواز ما فرستاده بود؛ 
و ما می‌بایستی به ساحل‌ می‌رفتیم تا واقعیت انسان‌هائی را که در سراب دور چون اشباحی در امواج‌ حرارت صحرا شناور بودند درمی‌یافتیم.
نیم ساعت بعد، روحی معاون‌ کنسول که از اهالی شرق بود با لبخندی حاکی از رضایت دوست پیشین‌ خود است ورز را خوش‌آمد می‌گفت.
روحی مردی زیرک، و بیشتر به یک‌ گیاه مخدر شباهت داشت تا به یک بشر.
افسران پلیس جدید سوری و افسران بندر با یک گارد احترام در اسلکه گمرک به صف ایستاده و برای‌ عزیز المصری مراسم احترام به جای آوردند.
شریف عبد اللّه، پسر دوم مردم پیر مکه در همان هنگام وارد شهر می‌شد.
او کسی بود که ما باید ملاقات می‌کردیم.
و بدین ترتیب آمدن ما به جده به طور خجسته‌ای به موقع بود.
همانطورکه می‌رفتیم، از دروازه‌ای که با کاشی‌کاری‌های مفید تزیین شده بود عبور کرده 
و وارد کوچه‌ای مشمئزکننده شدیم که از بازار اغذیه عبور کرده و به کنسولگری منتهی می‌گردید.
هوا پر از مگس‌ بود. امواج مگس از روی افراد به نخل‌ها و از روی نخل‌ها روی گوشت‌ها، چون ذرات گرد و غبار در همه‌جا به رقص درآمده بودند و گروه گروه‌ در پرتو نور زننده آفتاب به سوی زوایای تاریک غرفه‌ها و یا لا بلای ساقه‌ درختان و یا سایه‌بان‌های غرفه‌ها هجوم می‌بردند.
هوای محیط، مانند هوای حمام بود.
چرم قرمز صندلی راحتی که در لا نا قرار داشت‌ طی چهار روز اخیر در اثر رطوبت و تماس، پیراهن است ورز را رنگین‌ کرده و اکنون عرقی که از آن سرازیر شده بود در جوار اشعه سوزان‌ آفتاب چون رنگی پر جلا از پشت لکه‌های لباسش نمایان می‌شد.
من چنان‌ محو تماشای او بودم که هرگز وضع لباس نظامی خاکی خود را که در اثر عرق به رنگ قهوه ای درآمده بود متوجه نشدم.
او در این خیال‌ بود که شاید راهی که تا کنسولگری داریم به حد کافی طولانی باشد که‌ در اثر عرق تمام لباس من بطوریک یک‌نواخت به رنگ قهوه ای تیره درآید.
و من هم در این فکر بودم که شاید اگر برای مدتی بنشیند تمام لباسش‌ مثل خودش به رنگ قرمز درآید و رنگ لباسش با رنگ چهره‌اش‌ هم آهنگ شود!
ولی، قبل از اینکه به کونسولگری برسیم از این خیال درآمدیم.
چون راه درازی تا کنسولگری نداشتیم؛ و در آنجا در اطاقی در سایه، ویلسون درحالی‌که پشت سر او پنجره‌ای مشبک وجود داشت نشسته و در انتظار نسیمی از سوی دریا بود که برای چند روز نوزیده بود.
او با گرمی‌ ما را پذیرفت.
اما چون یک انگلیسی صادق نسبت به است ورز بدگمان‌ بود، تماس او با من در قاهره کوتاه بود.
من و او اختلاف سلیقه‌ای در مورد اینکه آیا لباس محلی برای ما کسر شأن است یا خیر داشتیم.
من‌ این لباس‌ها را صرفا در آنجا لباس‌های ناراحتی می‌پنداشتم.
اما او عقیده‌ داشت که پوشیده چنین لباسی اصلا اشتباه است.
به هر حال، برخلاف‌ احساس شخصی خود، ویلسون برای اقدامی که ما به دنبال آن بودیم‌ آماده بود.
او خود را برای مصاحبه‌ای با عبد اللّه آماده کرده بود 
و حاضر بود که با او به هر نوع همکاری که لازم باشد دست بزند.
بعلاوه، ما میهمان او بودیم؛
و مهیمان‌نوازی شرقی با روح او قرابت داشت.
عبد اللّه سوار بر یک مادیان سفید، در میان گروهی از خدمه پیاده‌ که با انواع سلاح‌ها مسلح بودند در میان مردمی که در شهر برای او هورا می‌کشیدند بن زد ما آمد.
او از موفقیت خود در طائف به هیجان آمده‌ و خوشنود بود.
من او را برای اولین بار ملاقات می‌کردم، درحالی‌که‌ است ورز دوست قدیمی او بود و با او روابط بسیار خوبی داشت، 
با این حال‌ پس از اینکه مدتی از مذاکرات آن‌ها گذشت، دیگر مطمئن نبودم که هنوز خوشحال و راضی باشد.
در چشمان او بارقه‌ای می‌درخشید.
گرچه او سی و پنج ساله بود ولی چاق شده بود.
شاید این فربه‌ی او معلول خنده‌های زیادی بود که همیشه سرمی‌داد.
برای عبد اللّه، زندگی خیلی‌ شادمانه بود.
او مردی کوتاه قد، قوی، با چهره‌ای روشن و ریشی قهوه ای‌ بود که به دقت آرایش شده و صورت گرد و لب‌های کوتاه او را می‌پوشانید.
از نظر منش و برخورد، مردی با چهره‌ای گشاده و در ملاقات‌هایش با دوستان بسیار جذاب و سحرآمیز می‌نمود.
در معاشرت و ملاقات با مردم‌ نه چون مراسم رسمی بلکه بسیار ساده و بی‌آلایش رفتار می‌کرد.
و با این‌ وصف هنگام یکه ما به مذاکرات جدی وارد شدیم دیگر از مزاح و شوخی خبری نبود.
آنگاه او دیگر حتی سخن خود را کلمه به کلمه به‌ دقت برمی‌گزید و به طور جدی و محکم بحث می‌نمود.
البته او فقط با است ورز بحث و مذاکره می‌کرد که از طرف مذاکره‌اش معیارهای‌ خارق‌العاده‌ای را انتظار داشت.
اعراب، عبد اللّه را سیاستمداری دوراندیش و حاکمی استوار می‌دانستند.
او محکم و استوار بود.
ولی این استواری او برای ما تا حدی‌ که صمیمیت و صداقت او در این همکاری اهمیت داشت، چندان قابل‌ توجه نبود.
اشتیاق او برای انجام کارهای بزرگ نمونه بود؛ 
و چنین‌ شایع بود که او مغز متفکر دستگاه پدرش و نهضت اعراب می‌باشد.
ولی‌ از نظر ما، او برای این کار چندان که شایع بود شایسته نبود.
مقصود او، البته پیروزی در استقلال اعراب و به وجود آوردن ملل عربی بود، اما در عین حال قصد داشت که رهبری ملل عرب را برای همیشه در خاندان‌ خویش محفوظ دارد.
لذا برای رسیدن به این هدف مراقب ما بود و در نظر داشت که به وسیله ما به دربار انگلیس راه یابد.
از سوی ما، من سعی داشتم تا با مراقبت او و با انتقادات خود او را تحت تأثیر قرار دهم.
قیام شریف ظرف چند ماه گذشته رضایت بخش‌ نبود، چون برای این مدت، جنگ بدون نتیجه و مختل مانده بود و این وضع در جنگ‌های نامنظم مقدمه یک فاجعه است. سوء ظن من‌ آن بود که علت عدم توفیق این قیام عدم رهبری صحیح بوده است.
و عقیده داشتم که علت رکود قیام نه عدم هوشیاری، و نه عدم قضاوت‌ درست و نه عدم شعور سیاسی؛ بلکه فقط عدم تعصب بوده. و این قیام به‌ تعصبی نیازمند بود که شعله‌های فروزان آن تمام صحرا را به آتش بکشد.
منظور از ملاقات من فقط آن بود که فردی را که بتواند در چنین رهبری‌ مؤثر واقع شود شناسائی کنم و ظرفیت او را در رهبری چنین قیامی برای‌ حصول منظوری که من از آن داشتم ارزیابی کنم.
همچنانکه به بحث‌ خود با عبد اللّه ادامه می‌دادیم، رفته‌رفته برای من آشکار می‌شد که او مردی‌ متعادل، خونسرد، و آنقدر بذله‌گوست که هرگز نمی‌تواند رهبری مسلح‌ باشد.
و اگر آنچه تاریخ می‌گوید درست باشد، حتی پیامبران هم‌ نتوانستند بدون سلاح، پیروزی لازم را در انقلابشان به دست آورند.
من او را چنین برآورد کردم، که شاید او مردی باشد که در زمان صلح‌ و بعد از پیروزی برای ما مور نیاز خواهد بود.
در زمان منازعات جنگ‌ و نبرد در صحنه، و درحالی‌که قاطعیت محض و جاذبه شخصی، فداکاری‌ و ایثار لازم است؛
عبد اللّه وسیله‌ای بسیار پیچیده خواهد بود که برای‌ هدفی ساده و بی‌ارزش به‌کار برده شده باشد اگرچه نیاز به او در همین‌ حال هم نمی‌توانست کام لا مورد اغماض باشد.
ما، نخست وضع جده را با او در میان گذاشتیم تا در وهله اول‌ مصاحبه و گفتگو او را در مورد مسائل غیر ضروری طرز حکومت‌ شریف آشفته و ناراحت نکنیم.
او در جواب اظهار نمود که در حال‌ حاضر، مسائل جنگ برای یک حکومت غیر نظامی مقدور نیست.
و گفت که آن‌ها سیستم حکومتی ترک‌ها را در شهرها همچون یک میراث‌ ناخواسته به ارث برده‌اند و مجبورند که به هر ترتیب برای مدتی با آن‌ کج دار و مریز کنند.
ترک‌ها در سیستم حکومتی خود اغلب با مردانی‌ که قدرتمند بودند بدرفتاری نمی‌کردند و با آن‌ها در اکثر موارد کنار می‌آمدند.
نتیجتا، بعضی از مردان مقتدر حجاز با روی کار آمدن حکومت‌ محلی ناخشنود و مخالف می‌شدند.
و مخصوصا در مکه و جده، عقاید عمومی مردم با حاکمیت اعراب مخالف بود.
در این دو شهر اکثر مردم‌ از اتباع مصر، هند، جاوه و آفریقا بودند و لذا نمی‌توانستند با الهاماتی‌ که اعراب داشتند موافق باشند؛ و مخصوصا نمی‌توانستند در این مورد با بدویان همفکری داشته باشند.
چون بدویان با چیزهائی که در مسیر راه از غریبه‌ها به دست می‌آوردند و یا چیزهائی که در دره‌ها حاصل‌ می‌کردند زندگی می‌کردند.
بنابراین پیوسته بین آن‌ها و شهرنشینان، این کینه‌توزی از زمان‌های دور موجود بود. بدویان تنها نیروی رزمنده‌ای بودند که شریف در اختیار داشت؛ و بنابراین نهضت و قیام اعراب باید به آنان متکی می‌بود.
شریف آزادانه آن‌ها را مسلح می‌کرد و برای خدماتشان به آن‌ها حقوق می‌داد 
و خانواده‌شان را در زمانی که دور بودند سرپرستی می‌کرد.
و شترهایشان را برای حمل‌ونقل و تدارکات نیروهای جنگنده به‌کار می‌گرفت و در قبال آن پول می‌داد، تا بتواند نیروهای خود را در میدان‌های جنگ‌ پشتیبانی کند.
بدین ترتیب، ده‌نشینان و بادیه‌نشینان روز بروز از نظر اقتصادی به بهبودی نسبی نزدیک می‌شدند، درحالی‌که شهرنشینان رفته‌رفته‌ نزول می‌کردند و وضع شهرها از رونق قبلی می‌افتاد.
شکایت دیگری که شهرنشینان داشتند از وضع قانون بود.
قوانین‌ و مقررات مدنی ترک‌ها غیر قانونی اعلام شده بود و مقررات شرعی و حاکم شرع و یا قاضی عرب مانند سابق در امور قضائی حاکم گشته بود.
و عبد اللّه با قهقهه برای ما تشریح می‌کرد که اگر فرصتی پیش بیاید، می‌توان از قرآن داوری‌ها و عقایدی را که برای عملیات تجاری امروزه‌ از نقطه‌نظر بانکی و تبادلات ارزی ضرورت دارند استخراج نمود.
و در عین حال، البته آنچه که شهرنشینان در این مقوله از دست می‌دادند گیر بدویان می‌آمد.
شریف حسین به آرامی همان نظام گذشته را که در زندگی عشایر معمول و متداول بود قانونی کرده بود.
بدویانی که‌ با یکدیگر اختلافی داشتند، می‌توانستند مسائل خود را نزد بزرگان و ریش‌سفیدان قبیله ببرند. و این محکمه دادگاهی بود که داوران آن‌ از خانواده‌ای بودند که در قبال از احترامی شایان توجه برخوردار و داوری‌هایشان مورد قبول طرفین دعوا واقع می‌شد.
داوری این‌ دادگاه‌های عشیره‌ای در خانواده این بزرگان مذهبی میراثی بود که‌ نسل اندر نسل ادامه می‌یافت و افراد قبیله هرساله در قبال این خدمت یک‌ بز به قاضی قبیله هدیه می‌کردند. قضاوت و داوری این قضات در قبال بر شالوده‌ای از سنت‌ها و عادات استوار بود که سینه به سینه به نسل‌های‌ بعدی منتقل می‌گشت.
این داوری‌ها در مجامع عشیره‌ای به طور علنی‌ صادر می‌شد و به اجرا درمی‌آمد.
در مواردی که دعوا بین دو قبیله مختلف‌ بود، قاضی با رضایت طرفین از داوران یکی از دو قبیله و یا از قبیله‌ای بی‌ طرف انتخاب می‌شد.
و اگر مسئله بسیار حاد و مشکل بود یک نفر داور و یک هیئت ژوری چهار نفره انتخاب می‌گردید که دو نفر از هیئت ژوری‌ به وسیله شاکی از خانواده متشاکی و دو نفر از خانواده شاکی به وسیله‌ متشاکی انتخاب می‌شد.
و تصمیمات این گروه می‌بایستی با توافق همه‌ این گروه صادر می‌گردید.
ما، تصویری را که عبد اللّه برای ما مجسم می‌کرد، با افکاری غم آلود از باغ بهشت و چیزهائی که حضرت حوا به خاطر بشریت از دست‌ داده بود درمی‌یافتیم.
حوایی که اکنون در گور خود در پشت همین‌ دیوارها خفته بود.
و بعد از است ورز مرا با سئوالی وارد مذاکرات نمود. او از عبد اللّه خواهش کرد که عقاید خود را در مورد جنگ برای اطلاع‌ من به من بگوید تا بتوانم آن‌ها را به ستاد عملیات در مصر بنویسم.
سپس‌ عبد اللّه خیلی جدی شد و گفت که او می‌خواهد انگلیسی‌ها در این مورد هرچه زودتر شخصا مداخله کنند و راجع به این مسائل توجه داشته باشند.
از نظر او مواردی که می‌بایستی تذکر داده می‌شدند به قرار ذیل بودند: در اثر عدم توجه ما انگلیسی‌ها برای قطع خط آهن حجاز، ترک‌ها توانسته‌اند وسائل نقلیه و وسائل جنگی بدست آورده و مدینه‌ را به خوبی تقویت کنند.
فیصل از شهر به عقب رانده شده، و دشمن، ستونی مجهز با تمام‌ وسائل جنگی را آماده می‌کند تا به ربیغ حمله‌ور شود.
اعرابی که در تپه‌های بین راه مستقر هستند برخلاف تصور ما از نظر تدارکات، مسلسل، و تسلیحات سنگین، ضعیف‌اند، و بدین ترتیب‌ نخواهند توانست برای مدتی طولانی از خود دفاع کنند.
حسین مبیریگ، رئیس مسروه حرب، به ترک‌ها ملحق شده 
و اگر ستون دشمن از مدینه پیش روی کند افراد حرب به آن‌ها خواهند پیوست.
او همچنین توضیح داد که در این صورت تنها راهی که پدر او خواهد داشت آن خواهد بود که به سرپرستی افراد خود در مکه به خاطر شهر مقدس، جنگ کرده و جان خود را در این راه فدا کند.
در این لحظه تلفن زنگ زد.
در آن‌سوی تلفن شریف بزرگ می‌خواست با عبد اللّه صحبت کند.
شریف بزرگ بوسیله تلفن در جریان مذاکرات ما قرار گرفت و بلافاصله اظهار نمود که او حداکثر کوشش خود را به‌کار خواهد برد.
و گفت که ترک‌ها هرگز نخواهند توانست وارد مکه شوند،
مگر اینکه از روی جسد مرده‌اش عبور کنند.
پس از پایان مکالمه، عبد اللّه در حالی که تبسمی بر لب داشت تقاضا می‌کرد که از بروز چنین فاجعه‌ای جلوگیری شود.
او پیشنهاد کرد که اگر ممکن‌ باشد، یک تیپ انگلیسی متشکل از مسلمانان، در سوئز نگهداری شوند و وسیله انتقال آن‌ها به ربیغ نیز مهیا باشد تا به محض حمله ترک‌ها از مدینه به آن‌ها حمله‌ور شوند.
و سپس پرسید: آیا شما در این مورد چه فکر می‌کنید؟
من در جواب او گفتم:
او لا از نظر تاریخچه، شریف حسین از ما خواسته بود که ما خط آهن حجاز را قطع نکنیم.
زیرا او بر این عقیده‌ بود که می‌تواند از این خط برای پیشروی به سوی سوریه استفاده کند.
و در ثانی او دینامیتی را که ما برای تخریب فرستاده بودیم، پس فرستاد و یادداشتی داد که این چیزها اگر بدست اعراب بیفتد خطرناک می‌شود.
و سو ما ما مخصوصا از سوی فیصل هیچ تقاضائی مبنی بر نیاز او به وسائل‌ دریافت نکرده‌ایم.
و اما درباره آماده کردن یک تیپ در ربیغ: این مسئله یک پیشنهاد پیچیده‌ای بود.
حمل‌ونقل با کشتی خیلی ارزشمند بود.
و ما نمی‌توانستیم‌ وسائل نقلیه خالی را برای مدت نامعلومی در سوئز نگهداری کنیم، 
و واحدی هم که مسلمان باشند در ارتش خود نداشتیم.
و یک تیپ انگلیسی‌ ماجرائی پرهزینه بود که برای انتقال و بازگشت آن مدت زیادی وقت‌ لازم بود. موقعیت ربیغ خیلی وسیع، و یک تیپ قادر نبود که از آن‌ دفاع کند
و نمی‌توانست در برابر ستون حمله ترک‌ها از نفوذ آن‌ها به داخل‌ عربستان جلوگیری کند.
بهترین و بزرگ‌ترین کاری که چنین تیپی‌ می‌توانست انجام دهد این بود که فقط ساحل را محفوظ داشته و در برابر نفوذ دشمن از سوی ساحل مقاومت نماید که این کار را می‌شد با چند کشتی مجهز به توپ هم انجام داد و نیازی به افراد زیادی نداشت.
ولی عبد اللّه در پاسخ من گفت که کشتی از نظر روحیه هم ناکافی‌ است.
همچنانکه نرد دار دانل، افسانه قدرت مطلق نیروی دریائی انگلیس را بر باد داده است.
و ترک‌ها نمی‌توانند مگر از راه ربیغ، از جای دیگری‌ عبور کرده و به سوی سرزمین اصلی عربستان پیشروی کنند.
زیرا که‌ ربیغ تنها جائی است که دارای منابع آب می‌باشد و آن‌ها به آب آشامیدنی‌ موجود در ربیغ نیازمندند تا بتوانند پیشروی کنند.
مهیا کردن یک تیپ‌ و وسیله حمل‌ونقل آن فقط یک پیش‌بینی موقت است.
زیرا که من افراد خود را که از فتح ظفرمندانه طائف برگشته‌اند، از راه شرقی مکه به‌ مدینه خواهم برد.
و به محض اینکه در موقعیت مناسبی ققرار گیرم به علی‌ و فیصل اطلاع خواهم داد که از جنوب و مغرب به سوی ربیغ حمله کنند 
و بدین ترتیب حملات کارساز ما، به خواست خداوند، موجب فتح مدینه‌ خواهد شد.
و در همین حال، عزیز المصری، داوطلبان بین‌النهرین و سوری را به جبهه ربیغ اعزام خواهد نمود.
و زمانیکه ما زندانیان جنگی‌ عرب، هندی و مصری را هم به آن‌ها ملحق کنیم، دیگر این نیروها جای‌ تیپ انگلیسی را پر خواهند کرد و لذا از آن به بعد نیازی به آن تیپ‌ نخواهد بود.
من گفتم که نظرات او را به ستاد فرمانده‌ی خود، در مصر گزارش‌ خواهم کرد، ولی می‌دانم که انگلیس راجع به اعزام نیرو از جبهه‌های‌ حیاتی مصر به عربستان بسیار حساس است و احتمالا این کار را نخواهد کرد.
گرچه عبد اللّه می‌بایستی این مسئله را هم در نظر می‌گرفت که‌ خود کانال سوئز هم مورد تهدید بود .
و علاوه بر همه این‌ها، اعزام مسیحیان‌ برای دفاع از مردم شهر مقدس در برابر دشمنانشان، 
به همان اندازه که‌ بعضی از مسلمانان هند عقیده داشتند دولت ترکیه بدون کسب اجازه، حق زیارت حرمین شریفین را دارد، انگیزه‌ها و اعمال ما را توجیه نمی‌کرد.
من فکر کردم که اگر قادر بودم گزارشی در پرتو عقاید خویش در مورد مسئله ربیغ و احساسات محلی و موقعیت آن و اطلاعات خودم بدهم‌ شاید عقاید عبد اللّه را با قدرت بیشتری گوشزد می‌کردم.
همچنین مایل‌ بودم فیصل را ببینم تا با او راجع به نیازهایش گفتگو نموده و بدانم که‌ اگر ما او را در یک دفاع طولانی از تپه‌ها بوسیله قبایل یاری کنیم پیش‌ بینی‌های او برای آینده چگونه خواهد بود.
مایل بودم که از ربیغ، از طریق جاده سلطانی با اسب به سوی مدینه و از آنجا تا محل جبهه و اقامتگاه فیصل پیش رفته و او را ملاقات کنم.
سپس، است ورز با تمام قوا مرا تقویت بخشید و گوشزد نمود که‌ اطلاعات کامل و فوری از سوری یک شاهد عینی ورزیده و تعلیمات دیده‌ برای فرمانده‌ی کل قوا در مصر ارزش حیاتی دارد 
و نشان داد که اعزام‌ من که از با لیاقت‌ترین افسران ستاد بوده و از هرکس دیگری بیشتر مورد نیازش بوده‌ام ثابت می‌کند که سرآرچیابلد موری برای مسائل جهان‌ عرب ارزش و اهمیت بسیاری قایل است.
و بعد عبد اللّه به سوی تلفن‌ رفت تا موافقت پدرش را برای رفتن من به ملاقات با فیصل جلب نماید.
اما شریف این پیشنهاد را با عدم اعتماد و تردید بسیار بدگمانانه‌ می‌نگریست.
عبد اللّه بر سر این مطلب، بحث زیادی کرد و مزایای آن‌را برای پدرش برشمرد ولی بالاخره گوشی تلفن را به است ورز داد که او هرچه از تبحر در دیپمالسی داشت به‌کار برد.
است ورز هنگامی که به عربی‌ سخن می‌گفت انسان را واقعا شیفته می‌کرد 
و همچنین در متقاعد ساختن مردم شرق، در میان تمام انگلیسی‌ها فرد نمونه‌ای بود.
در برابر او هیچ کس نمی‌توانست بیش از چند دقیقه مقاومت کند، که در این مورد هم همین طور شد.
سپس شریف دوباره عبد اللّه را خواست و به او اجازه‌ داد تا نامه‌ای برای علی بنویسد و پیشنهاد کند 
که اگر او مناسب دید و اگر موقعیت معمولی بود من بتوانم در جبل صبح، به ملاقات فیصل بروم.
و عبد اللّه تحت نفوذ کلام است ورز این پیام را به یک دستورالعمل کتبی‌ تبدیل نموده و به علی نوشت که در اسرع وقت مرا با محافظینی مورد اعتماد با اسبی به سوی فیصل روانه کند.
بدین ترتیب به آنچه که می‌خواستم‌ نزدیک شده و است ورز هم نصف آنچه را که می‌خواست به دست آورده‌ بود. و آنگاه جلسه ما خاتمه یافت و برای ناهار آماده شدیم.
جده، طی راهی که از اسکله تا کنسولگری پیموده بودیم ما را شیفه خود ساخته بود.
لذا بعد از صرف ناهار و بعد از اینکه هوا کمی‌ خنک‌تر و آفتاب کمی پائین‌تر رفته بود، از خانه بیرون آمدیم تا با راهنمائی‌ یانگ، معاون ویلسون، کمی از این شهر دیدن کنیم.
یانگ، مردی بود که‌ در بیشتر چیزهای قدیمی محاسن زیادی را برمی‌شمرد، ولی در چیزهائی‌ که امروزه پدید می‌آمدند حسنی نمی‌یافت.
جده، در واقع شهری قابل توجه بود.
خیابان‌های آن کوچه‌هائی‌ بودند که در قسمت بازار سقف آن‌ها با چوبی پوشیده می‌شد، 
ولی در کوچه‌های دیگر سقف آن‌ها در بالای دیوارهای سفید خانه‌ها به روی‌ آسمان باز بود.
خانه‌ها چهار یا پنج طبقه ساخته شده بودند.
مواد اولیه‌ این خانه‌ها از بقایای مرجانی و ستون‌های آن چهارگوش و ساختمان‌ها، دارای پنجره‌های سرتاسری با شبکه‌های چوبی بود.
در جده شیشه وجود نداشت و برای پنجره‌ها از انواع پنجره‌های مشبک و پنجره‌هائی که از چوب ساخته و آن را به طور بسیار ماهرانه‌ای کنده‌کاری می‌کردند استفاده‌ می‌کردند.
درها، درهای سنگین دو لنگه‌ای از چوب ساج بودند که کنده‌ کاری شده و اغلب دارای دریچه‌ای کوچک و لوله‌های بسیار محکم و وسیله‌ای چکش مانند برای دق‌الباب بر روی آن‌ها نصب شده بود.
در تمام خانه‌ها گچ‌بری زیاد دیده می‌شد و
در خانه‌های دقیمی‌تر ستون‌ها و سنگ‌های تراشیده قشنگی مشاهده می‌شد که در مقابل پنجره‌هائی که‌ به سوی محوطه داخل بازمی‌شدند قرار می‌گرفتند.
کار معماری به نوعی معماری ایلیزابتی درهم‌وبرهم که نصف آن‌ با چوب انجام شده بود و تا حدی به طرح چشایر شباهت داشت.
اما چنان بود که گوئی به طور باورنکردنی در این مورد سهل‌انگاری شده‌ باشد.
منظره جلوی خانه‌ها به طور متفاوتی گچ‌بری شده و سوراخ‌های‌ زیادی در آن‌ها مشاهده می‌شد 
و چنان به نظر می‌رسید که آن‌ها را برای نمایش‌ پرده‌ای از یک داستان عاشقانه و برای صحنه‌ای از تآتر، از مقوا بریده و ساخته باشند.
هر طبقه از ساختمان کمی پیش‌رفتگی داشت و هر پنجره‌ای‌ به سوئی بازمی‌شد و حتی دیوارها هم راست و عمودی نبودند.
شهر، مانند شهر ارواح می‌نمود و سکوت غمناکی آن را فراگرفته بود.
پیاده روها، و حتی خیابان‌های آن با شن نرم و مرطوب پوشانده شده و به مرور زمان سفت شده بود و چنان نرم بود که گوئی انسان روی قالی گام‌ برمی‌دارد.
پنجره‌های مشبک و دیوارهای زیاد ارتعاشات صوتی را از بین می‌برد.
در خیابان‌ها چرخ و گاری دیده نمی‌شد و حتی وسعت کافی‌ برای عبور و مرور وسایل نقلیه‌ای چون گاری را هم نداشتند. و لذا صدای پای چارپایان و ازدحامی از خیابان‌ها برنمی‌خاست.
همه‌جا و همه‌چیز ساکت و خاموش، تحت فشار و حتی اسرارآمیز می‌نمود.
همچنانکه از جلوی خانه‌ها عبور می‌کردیم، درها را به آرامی به روی‌ ما می‌بستند.
صدای سگ، و یا صدای گریه طفلی هم به گوش نمی‌رسید.
و در واقع بجز بازار، بقیه شهر هنوز در خواب بود.
در پیاده‌روها مگر گاه‌ گاهی، عابری به چشم نمی‌خورد.
و اشخاص نادری که گاهی عبور می‌کردند همه لاغر و نحیف، و طوری به نظر می‌آمدند که گوئی از بستر بیماری هولناکی برخاسته‌اند.
سر و روی آن‌ها پر از داغ زخم و چهره آن‌ها عاری از ریش و چشمانی تنگ و بی‌روح داشتند. هنگامی‌که‌ از کنار ما عبور می‌کردند محتطاطانه و زیر چشمی به ما نگاه می‌کردند و از ما دور می‌شدند.
پیراهن‌های سفید و بلند و سرهای تراشیده و عرق چین‌های کوچک و چیفه‌های نخی قرمز و پاهای برهنه آن‌ها، همه باهم‌ یکسان بود.
محیط زندگی، بسیار مشمئزکننده و هولناک بود
و هیچ هیجان‌ زندگی در آن مشهود نبود.
هوا سوزان نبود، اما مرطوب بود و چنان‌ احساسی از سنگینی زمان دور و دراز و خستگی فوق‌العاده در انسان به‌ وجود می‌آورد که در هیچ جای دیگر محسوس نمی‌شود.
نه احساسی‌ اشتیاق انگیز چون از میر، ناپل، یا مارسی، 
بلکه احساسی از استفاده‌ طولانی از تنفس و بوی ز فرو عرق مردمانی بسیار که در هوائی گرم چون‌ حمام می‌نمود.
هوای جده به واقع چنان بود که گوئی طی سال‌ها هوای آن حتی برای لحظه‌ای جابجا نشده 
و از زمانی که ساختمان‌های شهر ساخته شده تا مادامی که برپا باشند همان هوا در آنجا باقی خواهد ماند.
در بازار هم چیزی برای خرید وجود نداشت.
هنگام غروب، تلفن زنگ زد.
در آن‌سوی خط، شریف ، است ورز را فرا می‌خواند.
او به است ورز گفت که اگر مایل باشد می‌تواند صدای دسته موزیک او را بشنود.
است ورز با تعجب پرسید کدامین دسته‌ موزیک؟
و در همان حال به او تبریک گفت که تا این اندازه به سوی شهرنشینی‌ پیش‌رفته است.
سپس شریف تشریح کرد که مرکز فرمانده‌ی حجاز در تحت حکومت ترک‌ها دارای دسته موزیک متشکل از سازهای بادی‌ ساک فن، ترمپ و نی و قره‌نی...
و غیره بود که هر شب برای استاندارد حاکم موزیک می‌نواخت.
و هنگامی‌که استاندار توسط عبد اللّه در طائف دستگیر شد، دسته موزیک او هم به اسارت درآمد.
اسیران دیگر برای نگهداری به مصر اعزام شدند، 
اما دسته موزیک استثنا در همین‌جا نگه داشته شد.
آن‌ها در مکه نگهداری می‌شدند تا برای فاتح ین موزیک‌ بنوازند.
و بعد شریف حسین گوشی تلفن را روی میز سالن پذیرائی‌ خود قرار داد و ما یک به یک برای شنیدن صدای موزیک به نزدیک گوشی‌ تلفن می‌رفتیم و به آن گوش می‌کردیم.
و صدای دسته موزیک را از قصر مکه که در 45 میلی محل اقامت ما بود می‌شنیدیم. است ورز عوض همه‌ ما تشکر کرد، 
و شریف با اظهار محبت بیشتر اظهار نمود که این دسته‌ موزیک باید به جده بیاید که در محوطه محل اقامت شما هم موزیک بنوازد.
سپس افزود: و آن قوت شما هم از آنجا گوشی تلفن را طوری قرار بدهید که من در این سوی خط از لذتی که شما خواهید برد مستفیض شوم .
روز بعد، است ورز برای ملاقات عبد اللّه به چادر او در محل مقبرة حوا رفت
و باهم برای بازدید بیمارستان، سربازخانه‌ها و ادارات‌ دولتی رفتند و توسط شهردار و فرماندار مورد استقبال و میهمان‌نوازی‌ گرم آن‌ها قرار گرفتند.
طی این ملاقات، آن‌ها در مورد پول، عنوان‌ شریف و روابط او با سایر اشراف و بزرگ‌زادگان عرب و اوضاع‌ عمومی و خط مشی جنگ و سایر مطالب مربوط به روابط عادی بین‌ نمایندگان دو دولت، که معمول و متداول است، بحث و تبادل‌نظر نمودند.
البته این کار، ملال‌آور بود.
و من از حضور در این گفتگوها عذر آورده‌ و با است ورز همراهی نکردم زیرا که بعد از گفتگوهائی که صبح آن روز داشتم، تصمیم خود را در مورد عبد اللّه گرفتم و می‌دانستم که او مدیریتی‌ را که لازم است ندارد.
ما از او خواسته بودیم که نقشه قیام و توسعه نهضت‌ عرب را برای ما تصویر کند.
و جواب‌های او، خصوصیات شخصی او را به خوبی منعکس می‌کردند. او در بیان نظریات خود، تشریح کاملی‌ از طلعت بیان کرده بود.
طلعت اولین مقام ترک بود که با او در مورد ناراحتی‌ها و قیام حجاز مذاکره کرده بود.
او طلعت می‌خواست که‌ حجاز را مطیع و مقهور نموده و خدمت سربازی چون سایر ایالات‌ امپراطوری در آنجا هم متداول شود.
عبد اللّه برای پیش‌دستی بر طلعت طرحی داشت که می‌خواست حجاز را به آرامی به طغیان و شورش وادارد و با مذاکرات بی‌فایده با کیتچنر برای این قیام تاریخ 1915 را مشخص ساخته بود.
منظور او این بود که در ضمن مراسم حج به کمک عشایر، کلیه زائرین را به گروگان‌ بگیرد.
در میان این زائرین مردان موثری از ترکیه، مسلمانان ذی‌نفوذی‌ از مصر، هندوستان، جاوه، اریتره و الجزایر وجود می‌داشت.
او فکر می‌کرد که با چنین گروگان‌های ذی‌نفوذی، خواهد توانست توجه ابر قدرت‌هائی را که در مسائل حجاز مؤثرند جلب کند.
او می‌اندیشید که با این گروگان‌ها می‌تواند بر حکومت ترکیه فشار آورده و اتباع خود را از دست آن‌ها رهائی بخشد،
و بدین ترتیب حکومت ترکیه که نخواهد توانست با نیروی نظامی با حجاز روبرو شود؛ یا به خواست‌های شریف تمکین نموده و یا ضعف خود را به حکومت‌های خارجی علنی خواهد ساخت.
که در صورت اخیر عبد اللّه مستقیما به قدرت‌های خارجی نزدیک‌ شده و در قبال درخواست مصونیت و سازش با آن‌ها در برابر ترکیه، خواسته‌های آن‌ها را برآورده خواهد ساخت.
این نقشه را نمی‌پسندیدم، 
و خوشحال بودم که عبد اللّه خود به تمسخر شرح داده بود که ین نقشه‌ مورد قبول فیصل هم واقع نشده و او به خاطر ترس از اجرای چنین نقشه‌ای‌ از پدر ملتمسانه درخواست نموده بود که مبادا با اجرای چنین طرحی‌ موافقت کند.
و همین مسئله مرا بر آن می‌داشت که امیدهای من به فیصل‌ استوارتر شده و او را به عنوان رهبری مورد لزوم و مناسب پندارم.
هنگام غروب، عبد اللّه برای صرف شام با سرهنگ ویلسون به آنجا آمد.
او را در پله‌های ورودی محوطه پیشواز نمودم.
پشت سر او خدمه و غلامان او با آراستگی خاص خود و بدنبال آن‌ها دسته‌ای از مردان رنجور و نحیف ریشو با چهره‌ای متوحش با یونیفورمهای نظامی کهنه همراه‌ با آلات موزیک خود روان بودند.
عبد اللّه با دست خود به سوی آن‌ها اشاره‌ کرد و با صدای بلند و حاکی از خوشنودی گفت آن‌ها دسته موزیک من‌ هستند .
سپس آن‌ها را روی نیمکت‌های محوطه نشاندیم و ویلسون برای‌ آن‌ها سیگار فرستاد.
سپس به سوی اطاق ناهارخوری رفتیم.
درهای‌ اطاق ناهارخوری به سوی نسیمی که از طرف ایوان می‌وزید بازشده‌ بود.
همچنانکه برای صرف شام نشستیم، دسته موزیک تحت مراقبت‌ تفنگ‌ها و شمشیرهای نگهبانان عبد اللّه شروع به نواختن نمود.
صدای‌ موزیک طوری بود که گوئی هر یک از نوازندگان آهنگی جداگانه از دل شکستگی ترک‌ها را می‌نواخت.
گوش ما از این سرو صدا درد گرفته‌ بود اما عبد اللّه از آن خوشنود به نظر می‌رسید.
جمع ما، عجیب به نظر می‌رسید.
عبد اللّه خود معاون مجلس‌ ترکیه، اکنون وزیر امور خارجه دولت به‌پاخاسته عرب بود.
ویلسون، فرماندار ایالات سودان در بحر احمر و فرستاده ویژه اعلی حضرت پادشاه انگلیس در دربار شریف مکه ؛
و است ورز، منشی امور شرق و بعد از گورست، کیتچنرومک مه ون که در قاهره بودند، مسئول امور مربوطه‌ بود.
یانگ، کوکران و من هم اعضاء ستاد بودیم.
سید علی، یک ژنرال‌ ارتش مصر و فرمانده تیپی بود که توسط سردار برای کمک به قیام اعراب اعزام گشته بود.
و عزیز المصری، اکنون رئیس ستاد ارتش اعراب بود، اما قبلا رقیب انور و رهبر نیروهای ترک و سینوسی بر علیه ایتالیا، و الهام‌ بخش عمده افسران ارتش ترک بر علیه کمیته اتحاد و ترقی بود.
او کسی‌ بود که به جهت اطاعت از پیمان لوزان به مرگ محکوم شده و توسط تایمز و لرد کیتچنر از مرگ حتمی نجات یافته بود.
ما از موسیقی ترکی خسته شدیم و خواهش کردیم که موسیقی‌ آلمانی بنوازند.
عزیز به روی ایوان رفت و از دسته موزیک به زبان ترکی‌ خواست که کمی موسیقی خارجی بنوازند.
و سپس آن‌ها در همان لحظه‌ای‌ که شریف از مکه پای تلفن رفته بود که به موسیقی دسته موزیک گوش‌ کند، آهنگ دوی چلند او بر آلس را شروع کرده بودند.
باز هم خواهش‌ کردیم تا موزیک آلمانی بنوازند.
و آن‌ها آهنگ آ ین فسته بو رگ را نواختند.
و سپس در همین موقع دسته موزیک با آهنگ ناموزون طبل‌ها به نواختن موزیک پایان داد.
پوست طبل‌ها در هوای مرطوب جده‌ ارتجاع یافته بود و صدای طبل‌ها آنطوریکه باید درنمی‌آمد.
لذا آن‌ها آتش می‌خواستند تا طبل‌ها را گرم کنند.
و مستخدمین ویلوسن و محافظین‌ عبد اللّه برای آن‌ها توده‌ای از بوریا آوردند و آن‌ها را آتش زدند و طبل‌ها را روی آتش گرم کردند و سپس آن‌ها آهنگی را که آن‌را آهنگ نفرت می‌نامیدند آغاز نمودند.
در اجرای این آهنگ، هیچ نوای اروپائی‌ شناخته نمی‌شد.
و بعد سید علی رو به عبد اللّه کرد و گفت: این آهنگ‌ آهنگ عزا و مرگ است .
چشمان عبد اللّه گشاد شد، 
اما است ورز، بلافاصله‌ صحبت آن‌ها را قطع کرد و آن‌ها را به خنده آورد.
و با تشکر از دسته موزیک‌ آن‌ها را که از تحسین و تمجید ما چندان دل‌خوشی هم نداشتند روانه کردیم‌ 
درحالی‌که التماس می‌کردند تا به وطن خویش برگردانده شوند.
و روز بعد با کشتی، جده را به سوی ربیغ ترک گفتم.
در ساحل ربیغ، نورث بیروک ، یک کشتی هندی لنگر انداخته‌ بود.
بر روی عرشه، سرهنگ پار کر، افسر روابط ما با شریف علی ، کسی‌ که نامه عبد اللّه را برای او فرستاده و فرمان پدرش را مبنی بر اعزام من‌ به نزد فیصل به او ابلاغ کرده بود، انتظار می‌کشید.
علی از نیت آن‌ها گیج‌ شده بود، اما کاری از دستش برنمی‌آمد؛ 
زیرا که تنها تلگراف او به مکه‌ با بی‌سیم کشتی بود و او از فرستادن هرگونه اعتراض و نکوهش بوسیله‌ ما شرمسار می‌گردید.
لذا سعی نمود تا از آنچه پیش آمده به بهترین‌ وجهی استقبال نماید.
او شتر مخصوص خود را برای من مهیا ساخت.
این شتر حیوان بسیار جالبی بود که جهاز وزین و برگ مخصوص علی‌ با تشکچه‌های نرم از چرم نجد که با رنگ‌های بسیار زیبا خاتم‌کاری شده‌ و یراق‌های گلدوزی شده داشت بر پشت او قرار گرفته بود.
برای همراهی‌ من، تفاس الراشد و پسرش را که از عشایر حوا زیم حرب بودند، برگزیده‌ بود تا مرا به پایگاه فیصل راهنمائی کنند.
او همه این کرها را با خوشروئی هرچه تمام‌تر برای تشویق و پشتیبانی از نوری سعید، افسر بغدادی ستاد که من هنگامی‌که او در قاهره‌ بیمار بود با وی دوستی داشتم انجام می‌داد.
اکنون، نوری معاون‌ فرمانده‌ی ارتشی بود که عزیز المصری در اینجا در رأس آن قرار داشت و برای جمع‌آوری افراد آن کوشش می‌نمود.
دوست دیگری که در اینجا حاضر بود فیض القوسین بود که منشی بود.
او یک شیخ سلوط از حوران‌ بود که قبلا یکی از مصادر امور دولت ترکیه بود.
او بعدها طی جنگ‌ به ارمنستان گریخته و بالاخره در بصره به خانم گرتورد بل برخورده بود.
و خانم بل، او را با توصیه بسیار خوبی برای من فرستاده بود.
علی خود، مرا تا حد زیادی مجذوب ساخته بود.
او مردی بود با قامتی متوسط و باریک و در حدود سی و هفت ساله که ظاهرا پیرتر از سن‌ خود می‌نمود.
او متواضع، رنگ پوستش کمی زرد، دارای چشمانی‌ درشت و قهوه ای فرورفته و دماغی برجسته، 
لحنی غم آلود ریشی پراکنده‌ و کم‌پشت و سیاه و دست‌های ظریفی داشت.
منش او بسیار تحسین‌آمیز و شخصیتی ملایم و در عین حال کمی عصبانی و خسته به نظر می‌رسید.
ضعف بدنی او که در اثر ابتلای به سل بود باعث می‌شد که او اگر عصبانی می‌شد دچار رعشه گردد و بعد از آن برای مدت زیادی در حال ضعف و بی‌حالی باقی می‌ماند.
وی تحصیلات قابل ملاحظه‌ای داشت و در حقوق و مذاهب تحقیق کرده و مردی متقی بود که تقوایش در حد تعصب‌ بود.
به خاطر توارث و بزرگ‌زادگی، زیاد به دنبال مقام و قدرت نبود.
مردی ساده‌دل بود و هرگز در مورد افرادی که در اطرافش بودند بدگمان‌ نمی‌شد.
نتیجتا برای دوستان نزدیک خود طعمه خوبی بود و لذا برای‌ رهبری ریسک بزرگی محسوب می‌شد.
گو اینکه برای کسانی که مستقیما با او در تماس بودند شخصیتی دوست‌داشتنی داشت.
و اگر فیصل‌ نمی‌توانست رسالت قیام اعراب را به نتیجه برساند بعد از و شاید رهبری‌ این قیام خودبه‌خود به سوی علی متمایل می‌گردید.
من او را بدون تردید بیش از عبد اللّه به اعراب و عربیت نزدیک می‌یافتم و حتی در این مورد او را شایسته‌تر از زید می‌دانستم.
زید برادر ناتنی او بود که با او در ربی همکای داشت و به همراه علی، نوری و عزیز تا نخلستان‌های اطراف‌ ربیغ مرا مشایعت کردند.
زید پسرکی خجالتی و سفیدروی بود که در حدود شانزده سال سن داشت و هنوز ریش او به خوبی درنیامده بود.
او جوانی گستاخ ولی آرام بود و ظاهرا برای این قیام چندان علاقه‌ای‌ از خود بروز نمی‌داد. در واقع مادر او ترک بود؛ و او خود در حرم‌سرا بزرگ شده و بدین ترتیب به احیاء حکومت اعراب چندان علاقه نشان‌ نمی‌داد.
ولی بهر حال امروز سعی می‌کرد که حتی‌المقدور برخوردی‌ مناسب داشته باشد و در این مورد ظاهرا از علی که احتمالا احساسات‌ او به علت عزیمت یک مسیحی به ایالت مقدس در تحت حمایت امیر مکه‌ برانگیخته شده بود بهتر به نظر می‌رسید.
و لیکن به هر ترتیب آن رهبری مورد تجسس من درزید حتی از عبد اللّه هم کمتر مشاهده می‌شد.
با این‌ وصف من به او علاقمند بودم و می‌توانستم کام لا حس کنم که بعد از مدتی‌ که کمی بزرگ‌تر شده و تجربه‌ای بیابد مردی مصمم خواهد شد.
علی مرا قبل از اینکه آفتاب کام لا غروب کند، از سفر بازداشت تا اینکه مبادا کسی از همراهانش مرا هنگام ترک محل استقرار او ببیند.
او مسافرت مرا حتی از غلامان خود هم پنهان داشت و به من یک عبا و یک‌ چیفه داد تا عبا را پوشیده 
و چیفه را روی سرم بیندازم که در تاریکی شب‌ از دور نظر کسی را به خود جلب نکنم.
ما خود غذا و خوراکی نداشتیم، 
لذا به تفاس دستور داد تا در بیر الشیخ که اولین منزلگه ما و در شصت‌ کیلومتری آنجا بود غذا بخوریم 
و همچنین تأکید نمود که در بین راه مرا از هرگونه سؤال و جواب و کنجکاوی بازدارد و سعی کند که هرچه‌ ممکن است از توقف در بین راه خودداری نماید.
قبیله مسروه حرب که در ربیغ و حواشی آن ساکن بودند فقط زبانی هم‌پیمان شریف بودند.
و در حقیقت با حسین مبیریگ، شیخ مقام‌پرست خودشان بیعت داشتند که نسبت به امیر مکه حسادت می‌ورزیدند و با او میانه خوشی نداشت.
او در حال حاضر فراری بود و در تپه‌های مشرق پنهان شده و گفته می‌شد که‌ با ترک‌ها در تماس است.
اطرافیان و افراد قبایل او زیاد طرفدار ترک‌ها نبودند، ولی در عین حال تحت فرمان و مطیع او بودند.
اگر او از عزیمت من آگاه می‌شد احتمالا عبور مرا از قلمرو تحت استیلای خویش‌ مانع می‌گردید.
تفاس، حزیمی بود و از شاخه بنی سالم حرب بشمار می‌آمد که با مسروه همبستگی و میانه خوبی نداشتند.
همین موضوع باعث می‌شد 
که او نسبت به من علاقمند شود و هنگامی‌که مسئولیت همراهی مرا به‌ سوی پایگاه فیصل پذیرفت می‌توانستیم به او اعتماد کنیم.
وفاداری و اعتماد به همراهان و راهنمائی آن‌ها در جاده‌ها در میان قبایل از شعائر بسیار گرامی اعراب بشمار می‌رفت.
راهنما، در مأموریت خود، در برابر عموم مردم همانطورکه در صیانت خود مسئول بود می‌بایستی در محافظت از جان کسی که راهنمائی‌ و همراهی او را به عهده گرفته است مسئولیت خود را ایفا می‌کرد.
یک‌ حربی که تهعد نموده بود هوبر را به مکه ببرد، در بین راه دریافته بود که‌ او مسیحی است و لذا نقض عهد نموده و او را کشته بود؛ 
و بعد عامه مردم‌ او را با وجود اینکه تعصبات مذهبی بر له او بود از اجتماع خود طرد کرده‌ بودند به طوریکه او از آن موقع به طرز اسف‌باری مجبور به عزلت و انزوا در کوه‌ها شده و هیچ یک از افراد قبیله به او اجازه دوستی و نزدیکی‌ و یا ازدواج با اهل قبیله را نمی‌دادند.
بنابراین می‌توانستیم به تفاس و پسرش عبد اللّه اعتماد کنیم.
علی هم سعی کرده بود که با سفارش‌های‌ خود به آن‌ها بفهماند که عمل آن‌ها هم باید به اندازه نیت آن‌ها پاک و خوب باشد.
سپس، از داخل نخلستان‌هائی که چون کمربندی دورتادور خانه‌های دهکده ربیغ را فرا می‌گیرند عبور کردیم 
و به فضای باز و یکنواخت تهامه که ریگزاری وسیع و هم‌مرز ساحل غربی عربستان بین‌ ساحل دریا و تپه‌های ساحلی قرار دارد رسیدیم و در زیر آسمانی پر از ستاره به راه خود ادامه دادیم. این ریگ‌زار وسیع تا آنجا که چشم کار می‌کرد، گسترده شده‌ بود.
هنگام روز این کویر بی‌انتها تا حد غیر قابل تحملی داغ می‌شد و کمبود آب در بین راه آن را جاده‌ای غیر قابل عبور می‌نمود.
با این وصف‌ برای ما عبور از آن حیاتی بود، زیرا که عبور از تپه‌های اطراف اگرچه‌ از نظر آب‌وهوا بهتر بود ولی با چهارپایانی که محموله‌ای بار آن‌ها بود امکان‌پذیر نبود.
اما در شب، هوای خنک بسیار مطبوع و دل پذیر بود و بعد از آن همه‌ بحث و مذاکره در ربیغ آسایشی محسوب می‌شد.
تفاس بدون اینکه‌ سخنی بگوید پیش می‌رفت و شترها به نرمی بر روی شن‌ها گام برمی‌داشتند.
در بین راه در این فکر بودم که این جاده چگونه برای نسل‌های متوالی‌ وسیله آ مدوشد زائرین از شمال بود.
و آن‌ها که برای زیارت این شهر مقدس از سوی شمال می‌آمدند چگونه با اعتقادی راسخ مصائب این‌ سفر را به خود هموار می‌ساختند؛ و اکنون قیام اعراب احتمالا به مفهومی، یک سفر بازگشت از زیارت بود که ایده‌آلی را در برابر ایده‌آلی دیگر، و اعتقاد به آزادی را همچون اعتقاد به ظهور و وحی، به شمال و به سوریه‌ می‌برد. برای چندین ساعت بدون هیچ تنوعی همچنان به راه خود ادامه‌ دادیم.
فقط گاهی وقت یکه شترها در شن فرومی‌رفتند، صدای جهاز وزین‌ و برگ آن‌ها ما را به خود می‌آورد.
و این بدان معنا بود که دشت مسطح به‌ شن‌های روان منتهی شده که همراه با بوته‌هائی که در لا بلای آن‌ها پنهان‌ شده و توسط باد دریا به آنجا آورده شده، جاده را ناهموار کرده است.
شترها به این قبیل جاها که می‌رسیدند گام‌هایشان را با احتیاط برمی‌داشتند و در تاریکی شب شن‌های که در تلالؤ ستارگان می‌درخشیدند از تشخیص‌ برآمدگی‌ها و چاله‌های موجود مانع می‌شدند.
بعد از نیمه‌های شب، توقف کردیم.
من خود را به عبائی که همراه داشتم پیچیدم و چاله‌ای به‌ اندازه خود پیدا کردم و به راحتی در درون آن تا نزدیکی‌های طلوع آفتاب‌ خوابیدم.
تفاس، به محض اینکه احساس کرد هوا سردتر شده، از جای‌ برخاست و دو دقیقه بعد دوباره به راه افتادیم.
یک ساعت بعد، هوا روشن‌تر شد و از یک گردنه سنگی آتش‌فشان بالا می‌رفتیم که تا قله با شن‌های روان‌ پوشیده شده بود.
این سنگ‌های آتشفشانی با رگه‌های کوچک دیگری‌ نزدیک ساحل به رگه اصلی سنگ‌های آتشفشانی حجاز می‌پیوست که حاشیه‌ غربی آن به سوی راست ما ادامه می‌یافت و سبب می‌شد که جاده‌ ساحلی در جائی که بود ادامه یابد.
این گردنه سنگی اما مختصر بود؛ 
در هر طرف سنگ‌های آذرین آبی رنگ کوه‌ها بچشم می‌خورد و آنطوریکه‌ تفاس می‌گفت از بالای آن‌ها کشتی‌هائی که در دریا مشغول آ مدوشد بودند دیده می‌شدند.
زواری که از این جاده آمدورفت کرده بودند در کنار جاده‌ سنگ‌ها را روی هم چیده بودند.
بعضی اوقات این توده سنگ‌ها، توده‌هائی‌ بودند که توسط یک نفر روی هم چیده شده بودند و از سه سنگ که روی‌ هم گذاشته شده بودند تشکیل می‌شد.
ولی گاهی آن‌ها توده‌های سنگ‌ها به منظور خاصی روی هم چیده نشده و انگیزه خاصی آن‌ها را به وجود نیاورده‌ بود.
شاید فقط به خاطر اینکه چند نفر این کار را کرده بودند، هرکس دیگر که از آنجا عبور کرده بود سنگی بر روی آن توده‌ها قرار داده بود.
در بالای بلندی، جاده به طرف یک جلگه وسیع و باز سرازیر می‌شد که مستوره نام داشت و این دشتی بود که وادی فوره در آن به طرف دریا جریان می‌یافت.
سطح دره با کانال‌های به هم پیوسته بسیار از قلوه سنگ‌ها و شن پوشیده و بستر آن که در اثر سیلاب‌ها به وجود آمده بود عمقی در حدود چند اینچ داشت 
و در مواقعی که در طریف ندر تا بارانی می‌بارید در این دره آب به جریان می‌افتاد و به سوی دریا جاری می‌شد.
مصب بستر رودخانه در اینجا به پهنای شش میل بود.
و در پائین آن گاهی برای یک یا دو ساعت، و یا حتی هرچند سال یک مرتبه برای یک یا دو روز سیل آبی در آن جریان می‌یافت.
در زیر زمین رطوبت کافی وجود داشت که توسط شن‌های سطح زمین از حرارت آفتاب محفوظ می‌ماند.
و درختان خار و بوته‌های گیاهی از این رطوبت بهره‌مند شده و به خوبی روئیده بودند.
شاخه‌های بعضی از این گیاهان حدود یک پا طول داشتند و ارتفاع آن‌ها گاهی به بیست پا می‌رسید.
درخت‌ها و بوته‌ها از هم فاصله داشتند و شاخه‌های پائینی آن‌ها را شترها می‌خوردند.
چنان به نظر می‌رسید که این‌ گیاهان به خوبی باغبانی شده و پرورش یافته‌اند.
و چنان بود که گوئی نقش‌ این گیاهان درا ین منقطه از صحرا از پیش تعیین شده بود و این مسئله خود، در این سرزمین وحشی باعث تعجب می‌شد.
به خصوص که تا اینجا تهامه‌ یک کویر لخت و عریان بود، ولی ناگهان به این دشت تقریبا پر از گیاه‌ منتهی می‌گردید.
آنطوریکه تفاس به من می‌گفت، بعد از دو ساعت دیگر می‌بایست‌ به گلوگاه این رودخانه می‌رسیدیم که در آنجا وادی فوره از تپه‌های‌ گرانیت سرچشمه می‌گرفت
و در آنجا دهکده کوچکی ساخته شده بود که خوری به نام داشت و دارای کانال‌های آب جاری و چاه‌های آب و نخلستان‌های زیاد بود، و تعداد قلیلی از مردمان آزاد شده مو الی در آنجا ساکن بودند که به کشت و پرورش نخل اشتغال داشتند.
این خیلی مهم‌ بود 
و ما نمی‌دانستیم که بستر وادی فوره چون جاده‌ای است که مستقیما از حواشی مدینه به نزدیکی‌های ربیع راه می‌یابد.
این رودخانه از جنوب‌ به شرق آنقدر طولانی و آنقدر از محل استقرار فیصل دور بود که سخن‌ گفتن در مورد اینکه او بتواند این جاده را در برابر هجوم دشمن محافظت‌ کند مشکل می‌نمود.
همچنین عبد اللّه هم ما را در مورد خوری به هشداری‌ نداده بود، با وجود اینکه این مسئله، در مورد ربیغ اهمیت فوق‌العاده‌ای‌ داشت.
زیرا که در اینجا افراد دشمن می‌توانستند با امنیت کامل از هرگونه‌ تعرضی از طرف قوای ما، آب مورد نیاز خود را تأمین نموده و توپ‌های‌ کشتی‌های ما هم قادر به هدف‌گیری آنجا نمی‌شد.
درخوری به، ترک‌ها می‌توانستند نیروی عظیمی را مستقر نموده و تیپ پیشنهادی ما را در ربی مورد حمله قرار دهند.
در جواب سؤالات بیشتر من، تفاس اظهار نمود که در حاجر در مشرق ربیغ در میان تپه‌ها باز هم منع آب دیگری وجود دارد که در دست‌ مسروه است 
و اکنون مرکز فرمانده‌ی حسین مبیرگ رئیس قبیله و طرفدار ترک‌ها می‌باشد.
و ترک‌ها می‌توانستند از این پایگاه هم به منظور مرحله بعدی حمله خود پس از خوری به به سوی مکه روی آورند و بدین‌ ترتیب بدون اینکه ربیغ را مورد آسیب حملات خود قرار دهند از آن‌ عبور کنند.
و این بدان معنا بود که تیپ انگلیسی مورد درخواست‌ نمی‌توانست مکه را از حمله ترک‌ها نجات دهد.
زیرا برای این منظور نیروئی لازم بود که بتواند در جبهه ای به شعاع عمل بیست میل در برابر دشمن بایستد تا بتواند دشمن را از دسترسی به هر سه منبع آب که اشاره‌ شد بازدارد.
در عین حال صبح زود قبل از طلوع آفتاب، شترها را برای یک‌ یورتمه یک‌نواخت به راه انداختیم و از میان درختان از این راه پر از قلوه‌سنگ به سوی چاه مستوره روان شدیم که اولین منزلگاه زائرین از ربیغ در جاده زوار بود.
در آنجا قرار بود شترها را آب بدهیم و کمی‌ استراحت کنیم.
شتر من برایم واقعا حیوان دوست داشتنی بود.
چون‌ من تاب حال روی چنین حیوانی سوار نشده بودم.
در مصر شترهای خوب‌ یافت نمی‌شوند و شترهای صحرای سینا هم با وجود اینکه قوی و مقاوم‌ بودند تعلیم نیافته بودند که این‌چنین به نرمی و راحتی که این حیوان‌ سواری شاه زادگان عرب، فراگرفته بود، راه بروند.
با وصف این، کوشش‌های این حیوان، امروز تا حد زیادی به هدر رفته بود.
چون این شترها برای کسانی نگهداری می‌شدند که مهارت‌ سواری آن‌ها را به خوبی می‌دانند، نه برای من که فقط می‌خواستم راهی‌ را بپیمایم 
و هیچ تجربه‌ای در شترسواری نداشتم.
البته نشستن روی‌ شتر به‌طوریکه انسان از روی آن به زیر نی افتد آسان است.
اما شترسواری‌ به نحوی که بتوان حداکثر بهره‌برداری را از آن نمود و نه خود و نه‌ حیوان را خسته کرد کار هرکسی نیست.
تفاس در این مورد بعضی چیزها را به من یاد می‌داد.
و در واقع این مسئله جزو معدود مطالبی بود که‌ او در موردش صحبت می‌کرد.
دستورهائی که به او داده شده بود که‌ مرا از هرگونه تماسی با جهان اطراف محافظت کند گوئی دهان او را بسته بود.
و این اسف‌بار بود، زیرا که من لهجه او را بسیار دوست‌ داشتم.
درست نزدیک حاشیه شمالی مستوره چاه را پیدا کردیم.
در کنار آن چند دیوار ویران‌شده سنگی وجود داشت که معلوم می‌شد قبلا کلبه‌ای بوده 
و در مقابل آن چند سرپناه از شاخه‌ها و برگ‌های نخل درست‌ کرده بودند و در زیر آن‌ها چند نفر بدوی نشسته بودند.
با آن‌ها تعارفی‌ نکردیم.
تفاس به سوی دیوارها رفت و در آنجا شترها را خواباند.
من‌ در سایه دیوارها نشستم درحالی‌که عبد اللّه شترها را آب داد 
و کمی آب‌ برای خود و ما آورد.
چاه یک جاه قدیمی بود که کام لا گشاد و دارای‌ سنگ‌چین محکمی بود و اطراف دهانه چاه به خوبی مستحکم شده بود.
عمق چاه حدود بیست پا بود.
برای رفاه مسافرینی که مانند ما طنابی با خود نداشتند یک راه پله با آجر ساخته بودند که بتوان به آسانی به ته چاه‌ نزدیک شد و مشگ را پر از آب کرد.
ضمن رفت‌وآمد به درون چاه، آنقدر سنگ به داخل چاه افتاده‌ بود که چاه پرشده و آب آن چندان زیاد نبود.
عبد اللّه آستین‌های گشاد خود را به دور شانه‌اش گره زد 
و دامن لباده خود را به کمربندش بسته 
و با دست‌وپا با فرزی و چابکی وارد چاه می‌شد و هر دفعه که بالا می‌آمد چهار پنج گالن آب می‌آورد و به درون ظرف ناودانی شکل سنگی‌ می‌ریخت که در کنار چاه قرار داشت.
شترها هر یک حدود پنج گالن‌ آب می‌خوردند.
چون آن‌ها از زمانیکه روز قبل از ربیغ درآمده بودیم‌ آیب نیاشامیده بودند.
بعد از اینکه شترها آب خوردند، آن‌ها را رها کردیم تا مدتی برای خود قدم بزنند و به دلخواه خود استراحت کنند.
خودمان در گوشه‌ای نشسته و از نسیم ملایمی که از سوی دریا می‌آمد استفاده کرده و استراحت می‌کردیم.
عبد اللّه هم برای رنج سفری که‌ متحمل شده بود سیگاری روشن کرده و مشغول بود.
پس از مدتی چند نفر حرب پیدا شدند که یک گله شترهای جوان‌ را با خود آوردند و در کنار چاه مشغول آب دادن به آن‌ها شدند.
یکی از آن‌ها به داخل چاه رفته بود و سطل چرمی را پرمی‌کرد و دیگران با طناب‌ آن را بالا می‌کشیدند و بلند بلند با کلماتی مقطع باهم گفتگو می‌کردند.
و ما بدون هیچ گفت گوئی مشغول تماشای آن‌ها بودیم.
چون آن‌ها از قبیله‌ مسروه ولی ما از قبیله بنی سالم بودیم.
در عین حال که این دو قبیله اکنون‌ در صلح بودند و می‌توانستند از قلمرو یکدیگر عبور کنند، 
این مسئله‌ امری موقتی بود تا شریف جنگ خود را علیه ترک‌ها ادامه دهد. ولی‌ با این حال در این صلح موقت چندان امید پایداری نبود.
همانطوریکه ما مشغول تماشا بودیم دو نفر سوار بر شترهای سواری‌ تیزپا با یورتمه‌ای سریع از سوی شمال به سوی ما نزدیک شدند.
هر دو جوان بودند.
یکی از آن‌ها لباده‌ای از کشمیر و چیفه‌ای ابریشمی و گلدوزی‌ شده بر سر داشت.
آن‌ها در کنار چاه متوقف شدند.
آن یکی که لباسی فاخر داشت بدون اینکه شترش را بخواباند از روی آن زمین جست و افسار شترش را به سوی دیگری پرت کرد و گفت: 
آن‌ها را آب بده تا من به آنجا رفته و کمی استراحت کنم .
سپس او قدم‌زنان به سوی ما آمد و در کنار دیواری که ما نشسته بودیم نشست و با نگاهی به ما بدون اینکه چندان ملاحظه‌ای نشان دهد سیگاری را که در همان آن پیچیده و با آب دهان‌ چسبانده بود به ما تعارف کرد.
و بعد گفت: آیا شما از سوریه می‌آئید؟
مؤدبانه جواب دادم و صحبت را عوض کردم و گفتم: آیا شما از مکه‌ می‌آئید؟
او هم مانند من جواب مستقیمی نداد و سپس کمی درباره‌ جنگ و لاغری شترهای مسروه گفتگو کردیم.
در همین حال، آن یکی همان طور افسار شترها را به دست گرفته و بدون اینکه کاری بکند در آنجا ایستاده بود.
شاید انتظار می‌کشید که‌ حربی‌ها شترهای خود را آب بدهند تا نوبت به او برسد.
بعد از لحظه‌ای‌ اربابش که در کنار ما نشسته بود فریاد برآورد که مصطفی چه شده؟
فوری آبشان را بده .
پیشخدمت می‌خواست بگوید آن‌ها به من‌ مهلت نمی‌دهند 
که ارباب به حال عصبانیت بانگ زد و به طرف مصطفی‌ رفت و با چوب دستی خود چندین ضربه به سر و شانه او نواخت و گفت‌ برو از آن‌ها خواهش کن که بگذارند تو شترها را زودتر آب بدهی .
مصطفی درحالی‌که گیج و عصبانی بود به نظر می‌آمد که الان جواب ضربات‌ ارباب را بدهد.
اما ظاهرا عکس‌العملی نشان نداد و فورا به طرف چاه دوید.
حربی‌ها که دلشان به حال او سوخته بود، فوری برای او جائی‌ باز کردند 
و اجازه دادند تا شترهایش را از ظرف ناودانی سنگی که در آنجا بود آب بدهد.
آن‌ها به هم می‌گفتند آن شخص کیست؟
مصطفی‌ در جواب گفت: او پسر عموی ارباب مادر مکه است .
آن‌ها فورا دویدند و یک سفره بزرگ علف از بار یکی از شترهایشان را آورده و در جلوی‌ دو شتر آن‌ها پهن کردند.
علف‌ها همه برگ درختان خار و جوانه‌های بوته‌های سبز خار بودند که برای شترها غذائی گوارا محسوب می‌شد.
آن‌ها این غذای خوشمزه شترها را با ضرباتی که به بوته‌های خار می‌زنند بر روی سفره بزرگی که زیر بوته‌ها و شاخه‌های درختان خار می‌اندازند می‌تکانند و سپس سفره را جمع کرده و برای شترها می‌برند.
شریف جوان با رضایت خاطر آن‌ها را تماشا می‌کرد.
موقعیکه‌ شترش تمام علف‌ها را خورد، آهسته و بدون زحمت از گردن آن بالا رفت و روی جهاز شتر نشست و با لحن مداهنه‌آمیزی از ما خداحافظی‌ کرد و درحالی‌که برای اعرابی که شترش را مورد محبت قرار داده بودند از خداوند طلب پاداش می‌نمود،
آن‌ها برایش سفر خوشی آرزو نمودند 
و سپس به سوی جنوب روان شد.
سپس عبد اللّه شترهای ما را هم آورد و بر آن‌ها سوار شدیم 
و به سوی شمال حرکت کردیم.
ده دقیقه بعد متوجه‌ شدم که تفاس قهقهه می‌زند.
من در چهره او چین‌وچروک‌های حاکی از شعف را از میان ریش سیاه و سفید و سبیلش مشاهده کردم.
از او پرسیدم: تفاس چه شده ؟
او گفت: آیا می‌دانی آن دو نفر که بودند؟
آن‌ها شریف و پیشخدمتش بودند.
بلی،
اما آن‌ها یکی‌ شریف علی ابن حسین از مد یک و دیگری پسر عمویش شریف محسن رؤسای قبیله حریث بودند که دشمن خونی مسروه می‌باشند.
چون آن‌ها می‌ترسیدند که اگر آن اعراب آن‌ها را بشناسند یا آن‌ها را معطل کنند و یا آن‌ها را از آنجا برانند، 
چنین وانمود کردند که یکی ارباب و دیگری پیشخدمت است که از مکه می‌آیند.
آیا متوجه نشدی که وقتی علی محسن‌ را زد او چه حالی داشت؟
علی یک شیطان است.
او موقعیکه یازده ساله‌ بود از خانه پدرش فرار کرد و به منزل عمویش که حرفه‌اش راهزنی‌ زائرین بود رفت.
او در کنار عمویش چند ماهی را گذرانید تا اینکه پدرش‌ دستگیرش نمود.
از روز اول جنگ در مدینه با فیصل بود و عطیبه را در دشت‌های اطراف عار و بیردرویش رهبری می‌کرد.
در آنجا جنگ‌ با شتر بود
و علی کسی را که نمی‌توانست مانند خودش شترسواری‌ کند در کنار خود نمی‌پذیرفت.
او در کنار شترش می‌دوید و با یک دست‌ جهاز شتر را داشت و با دست دیگر تفنگ خود را نگه می‌داشت.
افراد حریث فرزندان جنگند حالا می‌دیدم 
که برایا ولین بار دهان پیرمرد بازشده و به حرف آمده است.
همان طور که تفاس صحبت می‌کرد، در امتداد دشتی که حرارت‌ آن گیج‌کننده بود در تکاپوی طی طریق بودیم. این دشت اکنون تقریبا به جلگه‌ای لخت و عاری از گیاه رسیده بود رفته‌رفته کف آن نرم‌تر به نظر می‌رسید.
ابتدا سنگ‌ریزه‌های خاکستری سطح این دشت را پوشانیده بود که چون ریگ زاری می‌نمود.
و هرچه پیش می‌رفتیم‌ سنگ‌های آن کم‌تر می‌شد تا اینکه به جائی رسیدیم که می‌توانستیم‌ تکه‌های کوچک سنگ‌های آذرین و سنگ‌های آتش‌فشانی سیاه و تکه‌های‌ سنگ‌های رسوبی را با رنگشان از هم تشخیص دهیم.
و بالاخره به جائی‌ رسیدیم که تمام رنگ‌ها به رنگ سفید یک‌نواخت بودند و در زیر آن‌ها یک لایه سخت‌تر قرار داشت.
چنین مسیری که اکنون می‌پیمودیم مانند چند لایه قالی بود که شترها بر روی آن به نرمی و راحتی گام برمی‌داشتند.
سنگ‌ریزه‌ها و ریگ‌ها همه تمیز و براق بودند و نور آفتاب را چون‌ قطعات کوچک الماس منعکس می‌نمودند.
انعکاس نور آفتاب توسط این‌ شن‌ها چنان خیره‌کننده بود که بعد از مدتی تحمل آن برای چشم مقدور نمی‌شد.
من مجبور شدم که چفیه‌ام را به جلو بکشم تا سایه آن چشمانم‌ را از تا بس نور و انعکاس آن بوسیله رنگ‌های شفاف صحرا مصون دارد.
یکسر دیگر چفیه را از پائین به بالا آورده و تا زیر چشمانم را مانند کلاه‌خودهای رزمی سابق پوشاندم تا صورتم را از گزند حرارتی که‌ از امواج داغ هوا از زمین برمی‌خاست و به صورتم می‌خورد محفوظ دارم.
هشتاد میل در مقابل ما، قله عظیم رو دوا در پشت ین بو پدیدار شده‌ بود که در بخار خیره‌کننده‌ای که بجز قله آن بقیه‌اش را پنهان نموده بود محو می‌گردید.
در حوالی کام لا نزدیک به این دشت، تپه‌های بی‌قواره‌ حس نا سر برافراشته و چنان می‌نمود که راه ما را سد کرده‌اند.
در سمت‌ راست ما، صخره‌های پرشیب بنی ایوب دیده می‌شد که تیز و لبه‌دار با دندانه‌هائی چون اره می‌نمود.
این صخره‌ها ادامه رشته جبالی بودند که‌ بین تهامه و سرزمین فلات گونه حوالی مدینه کشیده شده‌اند.
این‌ طریف بنی ایوب در سمت شمال به تپه‌های کوچک آبی رنگی منتهی‌ می‌شد که از خصوصیات آن‌ها یک‌نواختی و صافی آن‌ها بود.
و در پشت‌ سر این تپه‌ها، سلسله کوههائی بودند که پشت سرهم چون راه‌پله‌های‌ عظیمی قرار گرفته و با غروب آفتاب به رنگ سرخ‌فامی جلوه‌گر می‌شدند.
این کوه‌های پله‌پله به سلسله جبال مرکزی جبل صبح می‌پیوستند که‌ دارای قله مخروطی شکل عظیمی از گرانیت بود.
کمی بعد به سمت راست پیچیدیم و از جاده اصلی زائرین دور شده و راه نزدیک‌تری را که از روی صخره‌های سنگی آذرین سیاه و مسطح عبور می‌کرد و رفته‌رفته به سربالائی منتهی می‌شد پیش گرفتیم. این صخره‌ها طوری از ماسه‌های روان پوشیده شده بودند که فقط نوک‌ آن‌ها از لا بلای ماسه‌ها پیدا می‌شد.
این ماسه‌ها تا اندازه‌ای رطوبت را در خود محفوظ کرده بودند و علف‌های برگ سوزنی و بعضی بوته‌های‌ خاردار از سطح آن‌ها روئیده و رشد کرده بودند و سراسر دامنه‌های صخره‌ را پوشانیده و در کنار آن‌ها گله کوچکی از گوسفند و بز به چرا مشغول‌ بودند.
در آنجا تفاس سنگی را به من نشان داد که مرز بین قبیله مسروه‌ و قبایل دیگر بود.
تفاس با تبسمی حاکی از خوشنودی گفت که حالا دیگر در وطن خودمان هستیم و بر روی سرزمین قبیله خود گام برمی‌داریم‌ و من می‌توانم با خیالی راحت بقیه سفر را ادامه دهم.
همه خیال می‌کنند که صحاری و کویرها اراضی بی‌صاحبند و هر که بخواهد می‌تواند هر نقطه از کویر را تصاحب کند.
اما در حقیقت‌ هر تپه ماهور و دره‌های اطرافش صاحبی دارد که در برابر هر تعرضی حق‌ مالکیت خانواده و قبیله خود را ثابت می‌کند.
حتی چاه‌ها و درختان‌ صاحبی دارند که اجازه می‌دهند از درختان آن‌ها هیزم تهیه کرد و یا بدون‌ پرداخت پول از آب چاه برای رفع نیاز استفاده کرد.
ولی اگر کسی‌ قصد تجاوز و یا استثمار چاه آب و یا درختان و به طور کلی مایملک صحرا را برای نفع شخصی داشته باشد، بلافاصله مورد تعرض واقع می‌شود.
صحرا چون یک سیستم اشتراکی اداره می‌شود که در عین حال سیستمی‌ شگرف و غیر معمول است. بر حسب این سیستم عجیب‌وغریب، تمام‌ آنچه که در صحرا وجود دارد متعلق به همه است و هرکس می‌تواند تا آنجا که رفع ضرورت‌های زندگیش را برآورد از چیزهائی که عوامل‌ طبیعی آن را به وجود آورده است استفاده کند ولی بیش از آن حقی ندارد.
نتیجه منطقی این طرز تلقی و سیستمی که در صحرا متداول است آن است‌ که کسی امتیازی برای بهره‌برداری از منابع صحرا را به نفع خویش‌ ندارد و لذا کسانی که در اطراف این منابع صحرا زندگی می‌کنند نسبت‌ به غریبه‌ها زیاد تضمینی ندارند.
چون ایمنی مشترک، بستگی به قبول‌ مسئولیت مشترک افراد قبیله دارد.
و اکنون تفاس در قلمرو و قبیله خود اطمینان خاطر داشت که از عهده مسئولیتی که بر عهده گرفته است به خوبی‌ برآمده است.
حالا دره‌ها دارای بستری از شن‌های تمیز و ریگ‌های ته‌نشین‌ شده و گاه‌گاهی سنگ‌های بزرگی بودند که در نتیجه جریان سیلاب‌ها آورده شده بودند.
در آنجا بوته‌های جاروب به طور انبوه و سرسبزی‌ روئیده بودند که منظره‌ای باصفا پدید آورده بود. این بوته‌ها برای سوخت‌ به‌کار برده می‌شدند و برای چرا فایده‌ای نداشتند.
ما همچنان از سراشیبی بالا رفتیم و دوباره به جاده زائرین پیوستیم 
و در همین مسیر تا غروب آفتاب به راه خود ادامه دادیم، تا اینکه از دور دهکده بیر الشیخ‌ نمایان شد.
در اولین لحظات تاریکی شب، همچنانکه آتش اجاق‌های‌ هیزمی دهکده مشتعل شده بودند، به خیابان اصلی دهکده رسیدیم و در آنجا متوقف شدیم.
تفاس، بلافاصله به یکی از بیست کلبه محقر و مصیبت‌بار دهکده رفت 
و بعد از چند لحظه گفتگوی خصوصی مقداری‌ آرد خرید و در آب خمیری درست کرد و از آن کیکی خمیری به قطر دو اینچ و به درازای هشت اینچ ساخت.
سپس آن را در خاکستر آتشی‌ که یک بانوی صبحی از بوته‌های خار درست کرده بود خوابانید و روی‌ آن‌را با خاکستر داغ پوشانید.
بعد از چند دقیقه که کیک با حرارت‌ خاکستر داغ و پخته شد، آن را از زیر خاکستر بیرون آورد و خاکسترها را از روی آن تکانید.
سپس با هم آن را خوردیم.
عبد اللّه هم برای خرید توتون به دهکده رفته بود.
آنطوریکه به من گفتند در آنجا دو حلقه چاه وجود داشت که در انتهای شیب جنوبی قرار داشتند و دورتادور چاه‌ها سنگ‌چین شده‌ بودند.
ولی من برای دیدن آن زیاد راغب نبودم.
زیرا که شترسواری‌ آن روز عضلات مرا که به این نوع سواری عادت نکرده بودند به سختی‌ خسته کرده و حرارت روز آن صحرا مرا از پای درآورده بود.
پوست‌ بدن من از شدت حرارت تاول زده بود 
و چشمانم از شدت تابش نور و انعکاس آن به وسیله ماسه‌های درخشان درد می‌کرد و می‌سوخت.
برای‌ دو سال اخیر که در قاهره بودم، اکثرا پشت میز می‌نشستم.
دفتر من اطاق‌ کوچک و پر رفت و آمدی بود مملو از سرو صدا، و هرروزه هزاران‌ مسئله و گفتگوی مفصل در آنجا جریان داشت.
ولی فعالیت بدنی نداشتم‌ و جز موقع رفت و برگشت در راه اداره هیچ فعالیتی نمی‌کردم.
نتیجتا تازگی این تحول در زندگی، برای من بسیار دردناک بود.
زیرا قبل از شروع چنین سفر پرمخاطره‌ای، وقت کافی برای تمرین و عادت کردن‌ به نور مهلک آفتاب عربستان و فشاری که شترسواری بر روی انسان دارد، نداشتم.
باید امشب یک منزل دیگر راه می‌پیمودیم 
و فردا را هم‌ به راه خود ادامه می‌دادیم، و آن وقت به محل استقرار فیصل می‌رسیدیم.
بنابراین برای این یک ساعتی که برای پختن نان فطیر و خرید توتون و همچنین یک ساعت دیگری که با رضایت هر سه نفر برای استراحت‌ تصویب نمودیم واقعا شکرگزار بودم؛ و هنگامی‌که این مدت کوتاه‌ استراحت پایان یافت برایم اسف‌انگیز بود... که باید دوباره بر آن شتر سوار می‌شدم و راه درازی را طی می‌رکدم. 
به هر حال ساعات استراحت‌ به پایان رسید و دوباره سوار شدیم و در تاریکی محض به راه خود ادامه‌ دادیم.
همچنان از دره‌ای به دره‌ای دیگر گاهی به سوی بالا و گاهی به سوی‌ پایین به پیش می‌رفتیم و از هواهای مختلفی که در بالای دره‌ها و پایین‌ دره‌ها وجود داشتند عبور می‌کردیم.
هوا در پایین دره‌ه گرم و در بالای‌ تپه‌ها که نسیمی می‌وزید و اطراف آن باز بود خنک می‌شد.
زمین زیر پای ما احتمالا شنی بود، 
زیرا هیچ صدایی از تردد شترها به گوش‌ نمی‌رسید و این سکوت، گوش خسته مرا آزار می‌داد. جاده هموار بود و من بر روی جهاز شتر مرتبا به خواب می‌رفتم و ناگهان از خواب‌ می‌جستم.
ناخودآگاه جهاز شتر را محکم چسبیده بودم که مبادا در اثر تکانی که شتر به هنگام راه رفتن می‌دهد در حال خواب از آن بالا فرو افتم.
هوا خیلی تاریک بود و منظره اطراف هم خیلی یک‌نواخت بود و نمی‌توانست پلک‌های سنگین مرا باز نگه دارد.
بالاخره بعد از مدتی، که حدودا پاسی‌ از نیمه‌شب گذشته بود، توقف کردیم.
من بلافاصله خود را به عبایم‌ پیچیده و در درون حفره‌ای چون گوری از شن و ماسه دراز کشیده و قبل‌ از اینکه تفاس شترها را بخواباند، به خواب راحتی فرورفتم.
سه ساعت بعد، دوباره به راه افتادیم.
اکنون ما با آخرین تلألؤ ماه یاری می‌شدیم و می‌توانستیم اطراف خود را به خوبی ببینیم.
از وادی ما رد به طرف پایین روان شدیم.
شبی مرگ‌بار و گرم و ساکت بود، و در دو طرف ما تپه‌های نوک‌تیزی به رنگ‌های سیاه و سفید در هوایی‌ سنگین سر برآورده بودند.
در آنجا درختان زیادی دیده می‌شدند.
رفته‌رفته آفتاب طلوع می‌کرد و ما از جاده باریک و تنگ به یک محوطه‌ وسیع رسیدیم که در سطح آن هر لحظه گردبادی شروع به وزیدن می‌کرد و گردو خاک را در وزش دورانی خود به آسمان می‌برد.
روز همیشه انسان‌ را قوت قلب می‌دهد،
و حالا می‌توانستیم بیرابن حسنی را در سمت‌ راست خود ببینیم.
آنجا دهکده‌ای بود که چند خانواری در کلبه‌های‌ محقر و نزدیک به هم که از دور به رنگ قهوه ای سفید دیده می‌شدند زندگی می‌کردند.
آن‌ها به خاطر احساس امنیت بیشتر خانه‌هایشان را نزدیک به هم ساخته بودند و از دور چون خانه‌های عروسکی می‌نمودند که در سایه تیره صخره‌های سیاه صبح که در پشت سر آن‌ها قرار داشت‌ حتی در خود صحرا هم منزوی‌تر به نظر می‌آمدند.
همانطورکه به این منظره عجیب خیره شده بودیم تا شاید آثاری از حیات را بر ایوان درها مشاهده کنیم، 
آفتاب به سرعت بالا می‌آمد و صخره‌های پیچ‌درپیچی که‌ تا ارتفاع هزاران پا در بالای سر ما قرار داشتند با پرتو نور آفتاب که از پشت آن‌ها می‌تابید آسمان را به رنگ زرد روشن درمی‌آورد و منظره‌ای‌ بدیع پدید آورده بود.
ما همچنان در این دره وسیع به راه خود ادامه می‌دادیم.
شترسواری‌ پرحرف و وراج و پیر از خانه‌ها بیرون آمد و به ما نزدیک شد تا در این راه‌ به ما محلق شود.
او دوستانه خود را به نام خلاف معرفی کرد.
بعد از گفتگویی طولانی، مکثی کرد و بعد بطوریکه کمی مسخره به نظر می‌آمد سلام کرد.
هنگام یکه به ما ملحق شد، سعی می‌کرد ما را به گفتگو وادارد.
اما تفاس از گفتگو با او ابا می‌کرد و سعی داشت که با جملاتی کوتاه‌ او را از سر باز کند.
خلاف همچنان به گفتگوی بیشتر اصرار می‌ورزید و بالاخره برای اینکه به نحوی سر صحبت بیشتری را باز کند، خم شد و دست در خورجین خود نمود و بعد از مدتی که به دنبال چیزی می‌گشت، دیگچه کوچک آهنی را بیرون آورد که محتوی مقدار قابل توجهی از ضروریات معمول مسافرت در حجاز بود.
این ظرف محتوی خمیر ورآمده‌ای بود که نمونه آن را روز قبل دیده بودم، 
اما آنقدر مالش داده‌ شده و با کره مایع درآمیخته بود که به صورت چسبناکی درآمده بود.
این خمیر را بعد با شکر شیرین کرده و به صورت شیرینی به تکه‌های کوچک و گردی که بیشتر به قرص‌هایی از خمیر خاک اره شباهت داشت‌ درآورده بودند.
من برای اولین بار کمی از آن‌را خوردم، 
درحالی‌که تفاس و عبد اللّه با ولع هرچه تمام‌تر از آن تا آنجا که می‌توانستند بلعیدند.
و بدین ترتیب خلف خود نیمه گرسنه ماند.
و او سزاوار بود، چون در سنت اعراب تدارک غذا و سوروسات برای مسافرت‌های کوچکی چون‌ یک صد میل کاری نه چندان مردانه، بلکه تا حدی نامردانه است.
حالا با این لطف و مرحمتی که خلف کرده بود، دوست شده بودیم و لذا مجددا گفتگو را شروع کرده و در مورد آخرین نبرد سخن گفت و در مورد ضد حمله‌ای که فیصل روز قبل به‌کار برده بود شرح داد.
بطوریکه او صحبت‌ می‌کرد چنین معلوم شد که فیصل از خیف که در بالای وادی صفرا می‌باشد بیرون رانده شده و اکنون در حمرا مستقر شده بود.
حمرا تا جایی که ما اکنون رسیده بودیم فاصله زیادی ندشات.
و حداقل خلف‌ فکر می‌کرد که او اکنون در آنجا به سر می‌برد.
ما می‌توانستیم واقعیت‌ امر را در دهکده بعدی که وسطا نام داشت کشف کنیم.
جنگی که‌ خلف شرح می‌داد، چندان هم وسیع نبوده،
اما چند نفری که طی آن‌ آسیب دیده بودند همه از قبیله تفاس و خلف بودند
که نام هر یک و نوع‌ آسیبی که دیده بودند یک به یک توسط خلف تشریح می‌شد.
در همان احوال، من اطراف را نگاه می‌کردم و علاقمند بودم که‌ خود را در کشوری جدید بیابم.
شن‌ها و سنگ‌هائی که در شب گذشته‌ در بیر الشیخ وجود داشت، اکنون دیگر مشاهده نمی‌شد.
ما در حال عبور به سوی بالا می‌رفتیم.
و این دره‌ای بود به پهنای دویست تا پانصد یارد که کف آن سنگ‌های ریز و خاکی سبک و ثابت داشت، و گاهی تپه‌ ماهواره‌ای کوچکی هم از سنگ‌های سبز در آن مشاهده می‌شد.
این دره‌ مملو از درختان خاردار و اقاقیا بود که ارتفاع بعضی از آن‌ها تا سی فوت‌ می‌رسید.
دره به طور جالبی سبز و خرم بود و بوته‌های گز و انواع‌ درختچه‌های مشابه که در سراسر دره روییده بودند، آنجا را چون یک‌ پارکی که تحت مراقبت دقیق قرار گرفته باشد درآورده بود.
هوای‌ صبح گاهی منظره‌ای بسیار مفرح و دل پذیر و سایه طویل درختان در زیر نور ملایم آفتاب آن را باشکوه‌تر و زیباتر جلوه‌گر می‌نمود. زمین صاف‌ چنان مسطح و تمیز، و شن‌ها چنان متنوع و رنگارنگ، و رنگ آن‌ها چنان هم آهنگ و درهم‌آمیخته بود که مانند یک طرح زیبایی که قبلا به دقت مورد بررسی قرار گرفته باشد درآمده بود.
این حالت با خطوط مستقیم و تیزی تپه‌های اطراف، زیبایی بیشتری می‌یافت.
این تپه‌ها در هر دو طرف، صخره‌هایی تا ارتفاع هزارپا به وجود می‌آوردند که از گرانیت قهوه ای و سنگ‌های آذرین تیره با لکه‌های صورتی تشکیل شده‌ بودند، 
و با حسن اتفاق عجیبی این تپه‌های درخشان بر روی پایه‌های عظیمی‌ از سنگ قرار داشتند که از نظر نوع و ترکیب با خودشان متفاوت بودند و رنگ‌های غیر معمولی آن‌ها طوری بود که گویی از خزه‌های سبز رنگی پوشیده شده‌اند.
در همین مسیر به مدت هفت میل به راه خود ادامه دادیم تا به جایی‌ رسیدیم که در کف دره مسیر جریان آب که زمانی در آنجا جریان داشته، در آن مکان به شعبات چندی منقسم می‌شد.
این انشعاب در اثر یک سد سنگی از گرانیت به وجود آمده بود که چون دیواری جلوی هرگونه‌ جریانی را سد می‌کرد، ولی حالا فرسوده شده و به چند قطعه تقسیم‌ شده بود.
این سد سنگ چین از آن طرف دره تا این طرف ادامه داشت‌ و حتی تا روی تپه‌ها هم ادامه می‌یافت. در وسط و در جایی که جاده عبور می‌کرد دو گودال حوضچه مانندی وجود داشت.
از خلف پرسیدم که‌ مقصود از این دیوار سنگ‌چین چه بوده؟
در جواب گفت که او در دمشق، قسطنطنیه و قاهره بوده و در میان افراد برجسته مصر دوستان زیادی دارد!
و پرسید که آیا من از انگلیسی‌هایی که در آنجا هستند، کسی را می‌شناسم؟
خلف در مورد نیات و تاریخچه زندگی من علاقمند به نظر می‌رسید،
و سعی می‌کرد که با عبارات مصری مرا غافلگیر کند.
و موقعیکه من به لهجه‌ حلبی جواب گفتم او از افراد برجسته سوری سخن گفت که آن‌ها را می‌شناخت.
من هم آن‌ها را می‌شناختم.
و بعد او شروع به گفتگو در مورد سیاست محلی پرداخت و در این مورد سؤالات حساب‌شده‌ای‌ از من کرد 
و با ظرافت خاص و به طور غیر مستقیم در مورد شریف و پسران‌ او، و اینکه به عقیده من فیصل به دنبال چه اقداماتی بود، سؤالاتی‌ را مطرح ساخت.
من طوری وانمود کردم که در این موارد چیزی بیش‌ از او نمی‌دانم و بدون اینکه نتیجه‌ای از این گفتگوها عاید او شود طفره رفتم.
تفاس با عوض کردن صحبت به کمک من آمد.
و بعد بدین ترتیب‌ ما فهمیدیم که خلف مزدور ترک‌هاست 
و در مورد آنچه که نیروهای عرب‌ در بیرابن حسنی انجام می‌دهند مکر را گزارش می‌دهد.
پس از عبور از این سد سنگ‌چین ما به سرزمین پرنعمت‌ وادی صفرا رسیدیم که دره‌ای پر از سنگ و در میان تپه‌های کوچک‌تری‌ قرار داشت.
این دره به دره دیگری می‌پیوست که در قسمت غربی آن‌ انبوهی از درختان نخل به رنگ سبز تیره نمایان می‌شد، و عرب‌ها آنجا را جدیه می‌گفتند.
آنجا یکی از دهکده‌های مسکونی بردگان وادی صفرا بود.
در اینجا ما به طرف راست و به مسیر دیگری روان شدیم و بعد از دره سرازیر شدیم و چند میلی راه پیمودیم و به کنار صخره‌ای بلند رسیدیم.
سپس این صخره را دور زدیم و به وادی صفرا رسیدیم، و اینجا همان‌ دره‌ای بود که ما در جستجوی آن بودیم، و حالا ما در وسطا بزرگ‌ترین‌ دهکده این دره بودیم.
وسطا، چون لانه‌های کوچک بسیاری به نظر می‌آمد که به کناره‌های تپه تکیه داشتند. دو طرف بستر سیلاب از خاک‌ آب رفتی تشکیل شده بود. خانه‌ها بر روی قطعه‌های جزیره مانندی از زمین قرار داشتند که بین کانال‌های عمیق بستر سیلاب واقع شده بودند، و این کانال‌ها مشترکا به هم پیوسته و دره اصلی را تشکیل می‌دادند.
پس از عبور از دو یا سه تا از این جزیره‌های مسکونی، به سوی‌ کناره انتهایی دره پیش رفتیم.
مسیر ما، بستر اصلی سیلاب‌های زمستانی‌ بود که قلوه‌سنگ‌های سفید و سنگ‌های عظیم در آنجا انباشته بودند، ولی در عین حال خود بستر هموار بود.
درست در وسط این بستر سیلاب بین دو نخلستان که یکی در این طرف و دیگری در آن طرف دره واقع‌ شده بود، آب زلال و روشنی جریان داشت که احتمالا دویست یارد طول و دوازده پا پهنای آن بود.
این جریان آب بر روی ماسه‌ها روان‌ بود و در دو طرف آن مرغزاری پوشیده از علف‌های سبز و گل‌های‌ رنگارنگ گسترده شده بود.
ما برای مدتی در آنجا توقف کردیم تا شترها تا آنجا که می‌توانند از این آب زلال سیراب شوند. مشاهده این چمن زار و آب زلال برای چشمان من که تما مروز را از انعکاس اشعه سوزان آفتاب‌ صحرا بوسیله رنگ‌های شفاف بیابان رنجور گشته بود، آنقدر غیر منتظره‌ و طرب‌انگیز بود که من بلافاصله چشم به آسمان دوختم تا ببینم که آیا ابری آسمان را نپوشانی ده!
و بعد در کنار این جریان آب برخلاف جریان آن به راه افتادیم. جریان آب زلال در بستری از سنگ، منظره‌ای بس فرح‌بخش داشت.
پس از مدتی به دیوارهای گلی نخلستان رسیدیم و در کنار آن به راه خود ادامه دادیم و به دهکده دیگری رسیدیم.
تفاس از کوچه اصلی ده ما را راهنمایی می‌کرد.
خانه‌ها آنقدر کوتاه ساخته شده بودند که ما سوار بر شتر می‌توانستیم کام لا پشت‌بام کاه‌گلی آن‌ها را ببینیم.
کمی بعد او در برابر یکی از خانه‌ها که نسب تا بزرگ‌تر از سایر خانه‌ها بود، ایستاد و دق‌الباب کرد.
برده‌ای در را باز کرد و ما آهسته وارد خانه شدیم.
تفاس شترها را خوابانید و مقداری علف تازه برایشان آورد و جلوی آن‌ها ریخت.
و سپس او مرا به‌ اطاق پذیرایی راهنمایی کرد.
این اطاق، اطاق تمیز ولی تاریک بود و از خشت و گل اسخته شده و سقف آن با تیرهای نخل و شاخ و برگ نخل و گل پوشانیده شده بود.
ما بر روی تشک‌هایی که از برگ‌های‌ نخل بافته شده بود بر روی سکویی نشستیم.
اکنون هوا در این دره‌ خفقان‌آور و داغ شده بود، و ما رفته‌رفته در کنار هم دراز کشیدیم.
و بعد صدای وزوز زنبورها در حیاط و صدای مگس‌ها که در بالای سر ما داخل اطاق به پروازهای مداوم خود ادامه می‌داند ما را لالائی گفتند و رفته‌رفته با این نوای یک‌نواحت لالائی مگس‌ها به خواب رفتیم.
قبل از اینکه ما بیدار شویم، صبحانه‌ای از نان خرما برای ما تدارک‌ دیده شده بود.
خرمای تازه آنقدر نرم و شیرین بود که من تا آن موقع‌ چنین خرمایی هرگز نچشیده بودم.
صاحب خانه با سایر همسایگان حربی، همه در خدمت فیصل و در جبهه بودند.
و زن و فرزندش هم مانند سایر زن‌ها و بچه‌ها در دره‌ها، و در چادرها به دنبال چرانی دن و مراقبت از شترهایشان بودند.
قبایل و عشایر عرب ساکن در وادی صفرا بیش از پنج‌ ماه در خانه نبودند.
طی بقیه سال، آن‌ها باغ‌های نخل را به بردگان سیاه‌ می‌سپردند.
این بردگان، مانند پسر جوانی که صبحانه ما را به درون‌ اطاق آورد، همه دارای دست‌وپایی قوی و بدن‌های سیاه و براق بودند که به طور مشخصی از اعرابی که در آنجا سکونت داشتند متفاوت، و مخصوصا دماغ اعراب که بیشتر آن‌ها را شبیه پرندگان می‌نمود با آن‌ها تفاوت بسیاری داشت.
خلف به من گفت که این سیاهان اصلا آفریقایی‌ هستند که از بچکی با پدرهای تک روی خود به عربستان آورده می‌شوند، و در هنگام زیارت حج در مکه به فروش می‌رسند.
و زمانیکه به حد کافی‌ رشد کرده و بزرگ می‌شوند قیمت آن‌ها بین پنجاه تا هشتاد پوند است.
بنابراین به نسبت قیمتشان، صاحبان آن‌ها، از ایشان به شدت مراقبت می‌کنند.
بعضی از آن‌ها برای کارهای خانه و یا برای مراقبت از ارباب به‌کار گرفته‌ می‌شوند.
اما اکثرا آن‌ها را برای کارهای سخت کاشت و برداشت نخل‌ به دهکده‌های واقع در این دره‌های گرم و پر آب می‌فرستند.
آب و هوای‌ این دره‌ها برای کارگران عرب خیلی بد است، اما به این سیاهان‌ سازگار است.
آن‌ها در دره‌ها سکونت گزیده و برای خود خانه‌ می‌سازند و با زنان برده ازدواج می‌کنند و تمام کالاهای لازم در کاشتن‌ نخل را به عهده می‌گیرند.
تعداد این بردگان زیاد بود.
مثلا در وادی صفرا، سیزده دهکده‌ بود که همه نزدیک به هم و ساکنین آن‌ها همه از این بردگان بودند.
آن‌ها جوامعی مخصوص خود داشتند و هر طوری که خود می‌خواستند و خوش داشتند زندگی می‌کردند.
کار آن‌ها مشکل بود و سرپرستی آن‌ها هم زیاد دقیق و شدید نبود. و اگر احیا نا بعضی از آن‌ها می‌خواستند فرار کنند، به آسانی مقدور می‌گشت. وضع حقوق فردی و اجتماعی آن‌ها رقت‌بار بود.
زیرا که آن‌ها نمی‌توانستند برای احقاق حق خود به قاضی‌ قبیله مراجعه کنند و حتی حق مراجعه و دادخواهی از محاکم شریف را هم نداشتند.
اما عقاید عمومی و علایق شخصی مردم این دیار هر نوع‌ سخت‌گیری و خشونت در مورد بردگان را ناپسند شمرده و تقبیح می‌نمود، و معتقدات و مسلک مذهبی آن‌ها که هر نوع گشایش و مهربانی نسبت به بردگان را ترغیب و تشویق می‌کرد، در واقع چنان بود که اگر غلامان‌ فرار می‌کردند، بالاخره به کسب آزادی نایل می‌شدند.
با شرایطی که‌ این بردگان داشتند می‌توانستند پول بخورونمیری پیدا کنند، 
و اگر کمی استعداد داشتند می‌توانستند تا حدی زندگی خود را به نحوی بهتر از سایرین تامین کنند.
آن‌ها در این دره‌ها علاوه بر پرورش نخل، کشت خربزه، سبزیجات، مخصوصا مغز نوعی درختان نخل که‌ به عنوان پیش‌غذا و سالاد مصرف دارد خیار، تاک و تنباکو؛ برای‌ خودشان هم فعالیت می‌کردند.
آن‌ها مازاد مصرف خود را از نخل‌ها و سایر محصولات، به وسیله زورق‌های مخصوص عربی به سودان صادر، و در عوض برای خود، ذرت، لباس و سایر اجناس تجملی آفریقا و اروپا را خریده و وارد می‌نمودند. بعد از اینکه حرارت نیمه روز از گرمای خود کاست، ما دوباره‌ سوار شدیم و در کنار جویباری به طرف عکس جریان آب روان شدیم.
ما در کنار این جویبار راه خود را ادامه دادیم تا اینکه دیگر آفتاب در میان دیوارهای گلی نخلستان‌ها و در میان نخل‌ها ناپدید شد. بین ردیف‌های نخل، کانال‌هایی به عمق یک تا دو فوت ایجاد کرده‌ و طوری طراحی کرده بودند که آب را از مجرای جویبار به آن می‌بستند.
و بدین ترتیب، آب در این کانال‌ها جاری شده و نخل‌ها به ترتیب، ردیف‌ به ردیف آبیاری می‌شدند.
سر دهنه و یا به اصطلاح سربند آب متعلق به همه ساکنین بود و مردم آن را به نسبت زمین‌های کشت شده و بر حسب‌ دقیقه و یا ساعت در هفته، تقسیم می‌کردند تا بتوانند به نوبت نخلستان‌ها و یا سایر مزارع خود را آبیاری کنند.
آب این دره‌ها کمی شور، اما برای‌ پرورش بهترین نخل‌ها بسیار ضروری و مفید واقع می‌شد.
لیکن آب‌ چاه‌هایی که برای آب آشامیدنی حفر می‌شدند گوارا و قابل شرب بود.
تعداد این چاه‌ها هم زیاد بود و در سه یا چهار فوتی زمین به آب می‌رسید.
مسیری را که ما پیمودیم، ما را از دهکده اصلی این دره‌ها عبور می‌داد و هنگام عبور از خیابانی که محل بازار این دهکده‌ها بود، گذشتیم.
در مغازه‌ها چیز زیادی دیده نمی‌شد، 
و همه‌جا متروک و ویرانه بود.
یک نسل قبل، وسطا، دهکده‌ای پرجمعیت بنا به گفته‌ خودشان در حدود هزار خانوار بوده؛
اما ناگهان یک روز، سیل انبوه‌ و بسیار عظیمی از دره وادی صفرا سرازیر شده و اکثر نخلستان‌ها را ویران‌ کرده و نخل‌ها را از ریشه درآورده بود.
بعضی از تپه‌هایی را که‌ قرن‌ها بر روی آن‌ها خانه‌های زیادی بنا شده بودند آب فراگرفته 
و خانه‌های‌ گلی دوباره در درون گل‌ولای سیلاب، محو و نابود شده و اکثر بردگان‌ بدبخت و مفلوک هم که در آن خانه‌ها ساکن بودند طعمه این سبیل‌ خروشان و مهیب گشته بودند.
اگر خاکی در بستر این دره‌ها باقی می‌ماند، انسان‌ها و نخل‌ها دوباره جایگزین می‌شدند.
اما آن ننخلستانها از نهال‌های‌ کوچکی که در آن خاک غرس شده بودند پس از سال‌ها زحمت و مراقبت‌ روییده و بارور گشته بودند 
و آن سیل خروشان بنیان‌کن که هشت فوت‌ عمق آب آن بوده برای سه روز با طغیان و سرعتی شگرف خاک بستر نخلستان‌ها را شسته و نخل‌ها را از ریشه درآورده و سرنگون نموده و بستر آن را تا اعماق خاک کنده و به لایه‌های سنگ سخت و غیر قابل نفوذ رسانیده بود.
کمی بالاتر در آن‌سوی وسطا، ما به خرما رسیدیم که دهکده‌ کوچکی با نخلستان‌های بسیار غنی و پربار بود.
در آنجا یک شعبه از همین دره از سوی شمال به دره اصلی می‌پیوست.
در بالای خرما، این‌ دره کمی وسیع‌تر می‌شد و عرض آن شاید تقریبا تا چهارصد یارد هم‌ می‌رسید.
بستر این دره از قلوه سنگ و ماسه‌ای که سیلاب‌های زمستانی‌ آورده بودند پوشیده شده بود.
دو طرف این دره از سنگ‌های سخت‌ قرمز و سیاه پوشیده شده بود که لبه‌های تیز آن‌ها چون لبه چاقو برنده‌ بودند و نور خورشید را چون فلزی درخشان منعکس می‌کردند. 
تلالؤ نور و انعکاس آن توسط این سنگ‌ها خرمی نخل‌ها و سبزی چمن‌ها و سبزه‌ها را جلوهای خاص می‌داد.
و در چنین حال و هوایی، ما اکنون‌ اولین دسته‌های افراد فصل و شترهای آن‌ها را که در حال چریدن بودند، می‌دیدیم
. قبل از اینکه ما به حمرا برسیم بلندی و پیش‌آمدگی‌ سنگ‌ها و یا شاخه‌های درختان برای ما محسوس نبود.
اما حالا ما با دیدن‌ آن‌ها دیگر سرازپا نمی‌شناختیم. افراد فیصل از دور هلهله‌ای حاکی از شادی و شعف به راه انداخته بودند. و تفاس‌گویی از نو زنده می‌شد و در جواب دوستانش صدای شیهه مانندی از خود سرمی‌داد و از ذوق پایان‌ مسئولیت خطیر خویش، بقیه راه را برق‌آسا می‌پیمود.
تا اینکه ما بالاخره‌ وارد حمرا شدیم.
حمرا دهکده کوچکی بود که تقریبا از یک صد خانوار تشکیل می‌شد.
همه این خانه‌ها با نخلستان‌هایی که بر روی تپه‌های اطراف‌ آن احداث گردیده بود و تا ارتفاع بیست فوت می‌رسیدند محصور می‌شدند.
ما چند لحظه در کنار جویبار کوچکی راه رفتیم و از کوچه باغی‌ عبور کردیم و به بالای یکی از تپه‌ها رسیدیم و آنجا در برابر یک خانه‌ دراز و در مقابل در خانه شترها را خوابانیدیم.
سپس تفاس به برده‌ای‌ که با شمشیری با نیام نقره‌فام جلوی در ایستاده بود چیزی گفت و مرا به اندرون خانه راهنمایی کرد.
در آنجا در آستان در اطاق، مردی سفید چهره با قامتی بلند، بی‌صبرانه انتظار مرا می‌کشید.
من در لحظات اول‌ احساس کردم که او همان شخصیتی است که من در جستجویش به عربستان‌ آمده‌ام.
همان رهبری که قیام عرب را به اوج شکوه و پیروزیش خواهد رسانید.
فیصل قد و قواره‌ای بلند و اندامی لاغر داشت.
جامه‌ای سفید و ابریشمی بر تن و دستمالی قهوه ای بر سر و به دور سر خود ریسمانی طلایی‌ و سرخ‌فام پیچیده بود.
پلک‌هایش افتاده 
و ریش‌های سیاه و چهره بی رنگش چون پوششی عجیب در برابر قامت تماشایی او بود.
او دست‌هایش‌ را روی هم گذاشته و بر روی خنجری که در کمر داشت قرار داده بود.
من سلام و تعارف کردم 
و او مرا به داخل اطاق راهنمائی کرد و خود روی قالی در کنار در نشست.
پس از چند لحظه که چشمان من به‌ سایه داخل اطاق عادت کرد دیدم که اطاق پر از میهمان است.
و همه‌ خود خیره شده و ساکت نشسته بود و با دست خود به دسته خنجری که‌ بر کمر داشت فشار می‌آورد.
بالاخره او با ملایمت سؤال کرد که مسافرت را چگونه دیدم، 
و من از گرمای طاقت‌فرسای راه شکوه کردم.
آن‌گاه‌ از طول مدتی که ما در راه بودیم پرسید و گفت که این مدت برای این‌ فصل خیلی سریع بوده، و سپس پرسید:
آیا محل ما را در اینجا در وادی‌ صفرا دوست دارید.
من در جواب گفتم: بلی، اما اینجا از دمشق‌ خیلی دور است.
این جواب من برای آن‌ها، چون ضربه شمشیری گران آمد.
همه‌ بر خود لرزیدند.
و بعد تمام حاضرین کمی جابجا شدند 
و برای لحظه‌ای‌ نفس‌ها در سینه بازماند.
بعضی از آن‌ها احتمالا در خیال پیروزی دور و درازی بودند.
و بقیه هم شاید حرف مرا بازتابی از شکست آینده‌ای‌ دور می‌پنداشتند.
ولی بعد از مدتی، فیصل، نگاهی به من دوخت و با تبسمی پرمعنا گفت: 
به شکرانه خداوند ترک‌های خیلی نزدیک‌تر هم وجود دارند .
ما همه با این بذله‌گویی فیصل خنده‌ای سر دادیم، 
و بعد من برای‌ چند لحظه‌ای از حضار عذرخواهی نموده و برای انجام کاری از اطاق به‌ بیرون رفتم.
در زیر طاقی از انبوه شاخه‌های نخل که از دو طرف ردیف‌های‌ درختان روی هم قرار گرفته و چون گنبدی سبز و زیبا بر روی سبزه‌زاری‌ لطیف و نرم سایه افکنده بودند، چادرهای آراسته سربازان ارتش مصر به چشم می‌خورد که نفی بیک، سرگرد مصری برای فرمانده‌ی آنان‌ اخیرا توسط سر رگی نالد وین گیت برای کمک به قیام اعراب از سودان‌ اعزام گردیده بود.
آن‌ها شامل توپخانه و آتش‌باری کوهستانی و چند مسلسل بودند، و ظاهرا از آنچه بودند زرنگ‌تر و چابک‌تر به نظر می‌آمدند.
نفی خود شخصی دوست‌داشتنی، مهربان، و نسبت به من، با وجود رنجشی‌ که از اعزامش به سرزمین دوردست در کویر و به علت کسالتش داشت، میهمان‌نواز بود.
لیکن از خدمت این‌جا به خاطر جنگی محنت‌بار و غیر ضروری خوشحال نبود.
چون مصری‌ها به خانواده خود علاقمندند و راحتی را دوست‌ دارند، همیشه از غربت بیزارند و زندگی در محلی دور از خانواده‌ برایشان دردناک و مصیبت‌بار است.
و در این‌جا که غربتی با شرایط ناگوار بود، آن‌ها باید چنین شرایطی را برای خاطر بشردوستی متحمل می‌شدند. و این مسئله خود غم و اندوه غربت و دوری از خانواده و وطن را دردناک‌تر می‌نمود.
آن‌ها با ترک‌هایی که نسبت به آن‌ها علایق عاطفی داشتند می‌جنگیدند، و این ستیز و مناقشه را به خاطر اعراب گردن می‌نهادند؛ به خاطر اعراب، یا مردمی بیگانه، که زبانی خویشاوند با زبان خودشان‌ داشتند، اما با این وصف از نظر خصوصیات دیگر، هیچ شباهتی بین آن‌ها وجود نداشت.
چون که اعراب عربستان مردمی زمخت و خشن‌اند.
عرب‌ها مردم عربستان ، چنان‌اند که گویی نسبت به تمام مواهب تمدن‌ نه تنها قدرشناسی ندارند، بلکه نسبت به آن خصومتی هم احساس می‌کنند.
انگلیسی‌ها با اعتماد و اتکا بر برتری مطلق خویش، برای کمک و همیاری اصرار می‌ورزیدند، و هیچ شکوه و گلایه‌ای نداشتند؛
اما مصری‌ها ایمان خود را از دست داده بودند.
آن‌ها نه دارای آن حس‌ مسئولیت برای حکومت خویش و نه دارای تعهد شخصی برای بهبود وضع بشریت بودند.
نیابت نگهبانی و پاسداری ای که از قوی‌ترین‌ انگیزه‌های انگلیسی‌ها، در قبال ندانم‌کاری‌های سایر مردم است در مورد مصری‌ها اصلا وجود ندارد.
ولی در عوض، آن‌ها به طور غریزی‌ ترجیح می‌دهند که نه تنها نسبت به سایر مردم بی‌تفاوت باشند، بلکه از این نظر در نقطه مقابل انگلیسی‌ها قرار دارند.
لذا، با اینکه سربازان مصری‌ همه چیزشان خوب و آراسته و جیره غذائی آن‌ها کافی و از نظر صحت بدنی‌ نیز در حد پسندیده‌ای بودند و هیچ سربازی را هم در طی این جنگ از دست نداده بودند، معذالک آن‌ها در مورد دخالت در امور جهان ناخرسند و امیدوار بودند که بجای آن‌ها هرگونه مسئله‌ای را که در گیتی باشد، آن سربازان انگلیسی که به طور غیر منتظره‌ای در آنجا حضور یافته‌اند حل کنند.
مولود المخلص، جنگ چوی عرب تکریتی که دو بار به خاطر اقدامات‌ ملی‌گرایی، در ارتش ترک تنزل درجه یافته، تنبیه شده و به مدت دو سال‌ به عنوان منشی ابن رشید به نجد تبعید گردیده بود، به فیصل کمک می‌کرد.
او سواره نظام ارتش ترک را در برابر شعیبه، فرمانده‌ی کرده و در آنجا توسط ما اسیر شده بود.
او به محض شنیدن خبر قیام شریف برای کمک‌ به او داوطلب شده و اولین افسر خدمت کرده ارتش ترک بود که به فیصل‌ ملحق شده بود.
او اکنون رس ما معاون امور جبهه فیصل بود.
او با تلخ کامی شکوه می‌کرد که افرادش از هر حیث از نظر تجهیزات‌ در مضیقه‌اند.
آن‌ها ماهیانه مبلغ سی هزار پوند از شریف دریافت‌ می‌کردند.
اما آرد، برنج، جو و غیره به آن‌ها نمی‌رسید؛ و تفنگ و مسلسل‌ و توپ‌های کوهستانی و فشنگ هم در اختیار نداشتند. همین‌طور کمک‌های‌ فنی و اطلاعاتی هم دریافت نمی‌کردند.
من مولود را در همان جا متوقف کردم و گفتم که آمدن من به آنجا برای همین منظور بوده که بدانم آن‌ها چه کم دارند تا آن‌را به اطلاع‌ مقامات مسئول خود برسانم.
اما فقط در صورتی می‌توانم با آن‌ها کار کنم‌ که آن‌ها موقعیت عمومی خود را برای من کام لا تشریح کنند.
فیصل‌ موافقت کرد و تاریخچه قیام را از اول برای من شروع کرد.
او گفت که اولین حمله به مدینه یک حمله اجباری و ناموفق بود.
عرب‌ها اسلحه کافی و فشنگ نداشتند.
اما ترک‌ها نیروی عظیمی بودند.
زیرا که لشکر فخری پاشا تازه برای همراهی وان استات زین گن به سوی یمن به مدینه رسیده بودند و هنوز در داخل شهر بودند.
در بحبوحه‌ این ماجرای عظیم بنی علی شکست خورد 
و اعراب به آن سوی دیوارها رانده شدند.
سپس ترک‌ها با توپخانه خود به روی آن‌ها آتش گشودند 
و اعراب که با این سلاح جدید هیچ آشنایی قبلی نداشتند به هراس افتادند.
عقیل و عطیبه خود را پنهان ساختند و دیگر از جای امنی که داشتند بیرون‌ نیامدند.
اما من و علی بن حسین، پیشاپیش افراد خود در محوطه باز سوار بر اسب می‌تاختیم تا نشان بدهیم که صدای توپ‌ها آن قدرها هم که مهیب‌ به نظر می‌رسند خطرناک نیستند.
ولی روحیه افراد ضعیف‌تر شد.
بعضی از گروه‌های قبایل بنی علی به فرمانده‌ی ترک‌ها نزدیک شدند و پیشنهاد کردند که اگر آن‌ها به دهکده‌هایش آسیبی نرسانند، تسلیم‌ خواهند شد.
فخری پاشا، آن‌ها را گول زد و طی حمله‌ای دیگر اطراف‌ آ والی را با سربازان خویش محاصره کرد
و ناگهان دستور داد تا هر موجود زنده‌ای را که در حصار دیوارهای آن دهکده دیدند قتل‌عام کنند.
صدها تن از مردم آن ده قطعه‌قطعه شده و زنانشان مورد تجاوز قرار گرفته‌ بودند، خانه‌ها به آتش کشیده شده و مرده و زنده از دم به درون آتش‌ ریخته شده بودند.
فخری و افرادش مدت‌ها باهم و در کنار هم جنگیده، و کشتن و قتل عام را در جبهه‌های ارمنستان به خوبی فراگرفته بودند.
این تلخ کامی شکست و ضرب شست از طرف ترک‌ها چون بمب‌ در سراسر عربستان ترکیده بود؛
زیرا که اولین قاعده جنگ اعراب عدم‌ تجاوز به بانوان؛ و دومین آن، این بود که جان و شرف کودکانی که هنوز برای جنگ در برابر مردان خیلی جوانند، باید از هرگونه تعرضی مصون باشد.
و سومین قاعده آن بود که اموال غیر منقول نیز نباید مورد تعرض‌ قرار گیرد.
اعرابی که با فیصل بودند فهمیده بودند که در این جنگ با شیوه‌های جدیدی روبرو هستند و عقب‌نشینی کرده بودند تا از نو بتوانند خود را آماده کنند.
دیگر مسئله تسلیم و انقیاد درمیان نبود.
قتل‌عام آ والی‌ خونخواهی اعراب را به حد اعلا رسانیده بود و آن‌ها را آماده کرده بود که تا آخرین نفس با دشمن نبرد کنند.
و لیکن حالا کام لا روشن بود که‌ این جنگ به درازا خواهد کشید.
و با تفنگ‌های سر پر که تنها سلاح‌ اعراب بود، آن‌ها درمی‌یافتند که دیگر نخواهند توانست در برابر سلاح‌های‌ مرگبار جدید ترک‌ها دوام بیاورند.
بنابراین آن‌ها از دشت‌های مسطح اطراف مدینه عقب نشسته و به‌ تپه‌های آن‌سوی جاده سلطانی به عار و راهه و بیر عباس گریخته بودند تا بتوانند برای مدتی استراحت کنند.
به همین منوال، علی و فیصل، پشت سرهم توسط پیک‌های مخصوص به ربیغ پیام فرستاده درخواست‌ آذوقه و اسلحه و مهمات کرده بودند.
قیام اعراب اکنون به مخاطره افتاده‌ بود. و این همه ناکامی همه دستورات پدر پدر فیصل و علی بود؛ و آن‌ مرد پیر آنقدر مستقل و خود بسنده بود که حتی فرزندان خود را هم از نقشه‌ها و مقاصدش آگاه نمی‌کرد. و لذا با فرزندانش جریان تأویل و تطویل جنگ را در میان نگذاشته بود.
بنابراین در جواب آن‌ها مقداری‌ غذا و بعد تعداد تفنگ‌های ژاپنی که اکثرا شکسته بودند فرستاده بود.
لوله این تفنگ‌ها که بعضی تا حدی سالم بودند آنقدر فرسوده و ناجور بوده‌ که دو نفر از اعراب ذوق‌زده در اولین لحظه آزمایش آن‌ها را ترکانده‌ بودند.
پس از این همه پیغام، او پولی برایشان نفرستاد 
و فیصل به خاطر آنکه بتواند نیروهای خود را نگه دارد یک صندوقچه پر از جواهرات با خود برداشته بود و در همه‌جا با خودش حمل می‌کرد و بوسیله غلامانش‌ از آن‌ها مواظبت می‌نمود.
و هر شب در موقع خواب آن صندوقچه را زیر سرش می‌گذاشت تا بتواند با آسایش خیال بخوابد.
با این کارهای‌ جالب، این دو برادر سعی داشتند تا سربازان و افرادشان را به هر ترتیب‌ که شده در کنار خود نگه دارند.
بالاخره، علی به ربیغ رفته بود تا ببیند که سر سازمان آن‌ها چه‌ آمده، و او کشف کرده بود که حسین مبیرگ رئیس محلی قبیله به خیال‌ خود تصور کرده که به هر ترتیب ترک‌ها در این نبرد پیروز خواهند شد زیرا که خود او دو مرتبه با آن‌ها جنگیده و به وخامت اوضاع پی برده‌ بود و درن تیجه مصمم شده بود که به آن‌ها ملحق شود.
و همچنانکه‌ اسلحه‌های ارسالی انگلیس رسیده بود، او آن‌ها را ضبط و برای خود در جای امنی پنهان کرده بود.
علی در این مورد شهامتی قابل توجه از خود بروز داده بود.
او به برادر ناتنی خود زید پیغام فرستاده و گفته بود که‌ هرچه زودتر از جده با نیروهای کمکی به او ملحق شود.
با این اقدام، حسین، از ترس به تپه‌ها فرار کرده بود.
و بعد دو برادر، دهکده او را به‌ تصرف درآورده بودند
و در آنجا اسلحه و مهمات و غذای کافی برای‌ یک ماه به دست آورده بودند.
اما متأسفانه وسوسه راحتی و به دست آوردن اسلحه کافی آن‌ها را کمی بی‌خیال و تنبل کرده و در همان ربیغ مانده‌ بودند.
بدین ترتیب فیصل در آن سرزمین دور از مکه تنها مانده بود و به‌ زودی احساس می‌کرد که در یک موقعیت خطیری قرار گرفته و مطلقا جز منابع محلی نمی‌تواند به چیز دیگری وابستگی داشته باشد.
او این‌ وضع را برای مدتی تحمل کرده بود، اما در اوگست، هنگامی‌که‌ سرهنگ ویلسون برای سرکشی به سرمزین ین بو آمده بود از فرصت‌ استفاده کرده 
و شرح کاملی از نیازهایش را به او گفته بود ین بو سرزمینی‌ بود که تازه فتح شده بود .
و ویلسون تحت تأثیر فیصل واقع شده و از شرح زندگی و داستان گذشته‌اش خوشش آمده بود.
ویلسون در همان جا به او قول داده بود که چند آتش‌بار توپخانه کوهستانی و چند ماکسیم‌ نوعی مسلسل سنگین که باید توسط ارتش مصر به کار برده شوند از پایگاه نظامی سودان برایش بفرستد، 
و به همین علت بود که واحد تحت‌ فرمانده‌ی نفی بیک در آنجا مستقر شده بود.
عرب‌ها هنگامی‌که آن‌ها آمده بودند خیلی خوشحال شده بودند، و چنین باور کرده بودند که اکنون خواهند توانست با ترک‌ها مقابله‌ کنند؛
اما آن چهار توپ، بیست سال کار کرده و توپ‌های ساخت کروپ‌ بودند که پس از این مدت دیگر کار آیی لازم را نداشتند و برد آن‌ها هم‌ بیش از سه هزار پا نبود.
و افرادی هم که با آن‌ها کار می‌کردند اشتیاق کافی از نظر روحیه برای جنگ‌های غیر منظم نداشتند.
ولی با این وجود با بقیه رزمندگان به پاسگاه‌های دورافتاده ترک‌ها آتش گشوده و نیروهای‌ پشتیبانی آنان را فلج کرده بودند، 
تا اینکه فخری، به طور جدی از این‌ حملات به خود آمده، به جبهه سرکشی کرده و فورا نیروی نظامی‌ مستقر در بیر عباس را که مورد تهدید واقع شده بود تقویت می‌کند و تعدادشان را تا سه هزار نفر افزایش می‌دهد.
ترک‌ها دارای توپ‌های‌ لوله کوتاه و توپ‌های صحرایی، 
و همین طور به تپه‌های مرتفع مسلط بوده و می‌توانسته‌اند که از دیده‌بانی بهتری برخوردار باشند.
آن‌ها با توپ‌های دورزن خود اعراب را به وحشت انداخته و حتی یک‌بار گلوله‌ای به چادر فیصل شلیک کرده بودند که در آن لحظه تمام سران‌ نظامی با او در آن چادر بوده‌اند.
سپس، توپچی‌های مصری بر آن شده‌ بودند تا پاسخ شلیک توپ‌های ترک‌ها را بدهند و توپ‌های آن‌ها را از کار بی اندازند.
آنگاه آن‌ها اظهار کرده بودند که سلاح‌های آن‌ها قابل استفاده‌ نیست، 
زیرا که برد آن‌ها به نه هزار پا نمی‌رسد.
آن‌ها مورد تمسخر و استهزا واقع شده،
و بعد عرب‌ها دوباره به گردنه‌ها برگشته بودند.
فیصل به این ترتیب ناامید شده بود.
افرادش خسته شده بودند.
او تلفات زیادی داده بود.
تنها تاکتیک جنگی او این بود که ناگهان از عقب به دشمن حمله می‌کرد و در این حملات که سوار بر شتر و اسب انجام‌ می‌شد، 
شترها، اسب‌ها، و افراد زیادی یا کشته و یا مجروح می‌شدند، و این تاکتیک برای او به بهای گزافی تمام می‌شد.
اکنون از اینکه‌ مسئولیت ادامه این جنگ و رهبری آن تنها بر دوش او نهاده شده و عبد اللّه‌ در مکه و علی و زید در ربیغ مانده‌اند، رنج می‌برد.
بالاخره اکثر نیروهای خود را به عقب کشیده و مسئولیت حمله ستون‌های تدارکاتی‌ دشمن و خطوط ارتباطی‌شان را به عشایر ساکن در بیر عباس سپرده بود.
درحالی‌که می‌دانست خود او با آن همه نیروهای رزمنده از این حمله‌ها طرفی نبسته است.
مع‌ذلک او وحشتی از آن نداشت که ترک‌ها دوباره، ناگهان، به سوی‌ او به پیش بتازند. عدم توفیق او در رفع حملاتی که برای نشان دادن‌ ضرب شست به او انجام شده بود او را به هیچ‌وجه به وحشت و هراس‌ نیانداخته بود.
عقب‌نشینی اخیر او به حمرا یک عقب‌نشینی اجباری نبود، 
بلکه یک حالت خستگی بود، زیرا که او از این ناتوانی آشکار ناراحت‌ گشته و تصمیم گرفته بود که مدتی استراحت کند.
به هر حال دو طرف هنوز در برابر یکدیگر، نیروی خود را محک‌ نزده بودند.
سلاح‌های جدید ترک‌ها آن‌ها را در مسافت دور، برتر و نیرومندتر جلوه می‌داد.
ولی هنوز از نزدیک نتوانسته بودند نبردی‌ تنگاتنگ داشته باشند.
به همین دلیل نبردهای دست به دست و نزدیک‌ آن‌ها در شب هنگام انجام شده بود که توپ‌های دشمن نمی‌توانست به‌ علت تاریکی شب هدف‌گیری کند.
از آنچه که در مورد این جنگ‌ شنیدم، از نظر من نبرد آن‌ها در شب، نوعی جنگ ابتدایی با فحش و ناسزا از طرفین و مضحکه یکدیگر بوده است. آن‌ها بدترین ناسزاها را نثار یکدیگر می‌کردند.
رفته‌رفته ترک‌ها خشمگین می‌شدند و در بحبوحه عصبانیت، عرب‌ها را انگلیسی می‌نامیدند، و در جواب چنین ناسزایی اعراب هم‌ ترک‌ها را آلمانی می‌خواندند.
البته در حجاز هیچ آلمانی نبود،
و من‌ هم اولین انگلیسی بودم که به آنجا رفته بودم.
اما آن‌ها، از هر لغتی که‌ می‌توانست برای دشمن گزنده‌تر و یا از هر لقب و عنوانی که می‌توانست‌ طرف مقابل را تا حد دیوانگی عصبانی کند به طرز هنرمندانه‌ای استفاده‌ می‌کردند.
من از فیصل پرسیدم که حالا نقشه‌های تو چیستند .
او گفت وقت یکه‌ مدینه سقوط کرد، آن‌ها مجبور بودند که در همان حجاز بمانند و یا هر آهنگی که فخری می‌نوازد برقصند.
به عقیده او، ترک‌ها قصد داشتند که مکه را دوباره بازستانند؛ 
و عقیده داشت که قسمت اعظمی نیروهای‌ ترک، اکنون در یک ستون متحرکی است که می‌تواند با انتخاب یکی از چند راهی که اعراب را دائما در خطر قرار می‌دهد به سوی ربیغ گسیل‌ شود.
یک نبرد دفاعی چندان موفق و ظفرمند نخواهد بود.
بنابراین نقشه او این بود که بعد از اینکه این نیروها حرکت کردند باید بر آن‌ها بتازد و با یک حمله ناگهانی آن‌ها را تارومار کند.
فیصل هدفش این بود که باز هم به سوی وادی ین بو، عقب‌نشینی‌ کند و در آنجا در مرز قبیله بزرگ جوحینا مستقر شود 
و در آنجا با افراد جدیدی که از آن قبیله به وی ملحق خواهند شد به سوی مشرق راه آهن‌ حجاز و پشت مدینه رهسپار شود، 
و در آن لحظه عبد اللّه هم از طریق کویر لاوا برای حمله به مدینه از سوی مشرق به سوی آن‌ها حرکت کند.
او امیدوار بود که علی هم در همان هنگام از ربیغ به سوی مدینه حرکت‌ کند، 
و زید هم برای مقابله با نیروهای بزرگ ترک در بیر عباس به آنجا برود و آن‌ها را از جبهه اصلی نبرد غافل کند.
او معتقد بود که با این نقشه، مدینه با حمله‌های ناگهانی همه‌جانبه به مخاطره خواهد افتاد؛ 
و نتیجه‌ این حملات و موفقیت آن هرچه که باشد، در پایان، به علت تمرکز نیروها از سه جهت، حداقل ترک‌ها را که برای حمله به جبهه چهارم آماده شده‌اند، متفرق نموده و در آنجا مشغول خواهد ساخت.
و به این ترتیب برای‌ ربیغ و جنوب حجاز فرصتی خواهد بود که نفسی تازه کنند و خود را برای‌ دفاغ مؤثر و یا ضد حمله آماده سازند.
مولود، که در طی گفتگوهای طولانی و آرام ما با بی‌قراری نشسته‌ بود و دم برنمی‌آورد، دیگر نتوانست جلوی خودش را بگیرد.
او گفت: از ما تاریخ نسازید.
آنچه ما نیاز داریم جنگ است و کشتار آن‌ها.
مرا با تعداد کافی توپ‌های کوهستانی اشنایدر و مسلسل‌ها مسلح کنید تا من این کار را برای شما یک‌سره کنم.
ما همواره نشسته و حرف‌ می‌زنیم، اما هیچ کاری نمی‌کنیم.
و من در پاسخ او با همان حرارت تشویقش کردم.
مولود یک رزمنده بی‌نظیر بود.
اگر او در جنگی پیروز می‌شد و حداقل زخمی و مجروح نمی‌شد تا جانبازی‌های خود را ثابت‌ کند، آن نبرد را بی‌ثمر می‌دانست. و لذا مرا به خود مجذوب می‌ساخت. و از این‌رو من و او این مناظره را ادامه دادیم.
درحالی‌که فیصل در گوشه‌ای‌ نشسته با خرسندی و لبخندی که بر چهره داشت مشغول تماشای ما شد.
این گفتگو برای او بسیار لذت‌بخش بود.
فیصل، حتی از آمدن‌ من به آنجا که چندان هم ارزشی نداشت بسیار مسرور گشته و ترغیب و تشویق شده بود؛ 
زیرا که او مردی متنوع الم زاج بود که بین ناامیدی و ظفر چون پرتوی لرزان از شمع می‌نمود که با وزش نسیم ملایمی‌ خاموش، یا اینکه با طوفانی پیرامون خود را به شعله‌های فروزان حریقی‌ عظیم و شگرف مبدل می‌ساخت.
ولی اکنون خسته و فرسوده بود.
او سال‌ها از سی و یک سالگی خود پیرتر نشان می‌داد،
و چشمان سایه و نافذش‌ که با زاویه‌ای در چهره‌اش قرار می‌گرفتند پر از خون و سرخ‌فام به نظر می‌آمدند. و گونه‌های فرورفته‌اش به شدت خط افتاده و در اثر تابش نور پر حرارت صحرا چین و چروک یافته بودند.
او فطر تا از تفکر گریزان‌ بود، زیرا که فکر او را از حرکت سریع بازمی‌داشت و مشقات فراوان‌ حرکت و عمل در جبهه‌ها، چهره او را پر از چین و چروک حاکی از دردهای فراوان نموده بود.
او از نظر مشخصات ظاهری، مردی با قامت‌ بلند، با ابهت و نیرومند، و راه رفتنش بسیار قشنگ و وزین، و شانه‌ها و سرش وقاری بزرگ‌منشانه داشت.
و البته خود او هم از این خصوصیات‌ ظاهریش آگاه بود و قسمت اعظم ارتباط او با عامه مردم با اشارات و حرکات انجام می‌شد.
حرکات او بی‌پروا بودند.
او عصبانی و حساس، و حتی غیر منطقی‌ به نظر می‌رسید، و زود از جا درمی‌رفت.
اشتیاق و ضعف جسمانی او با نشانه‌هایی از شهامت و بی‌باکی در وجود او آمیخته بود.
جذبه و شخصیت سحرانگیزش، گستاخی و حساسیت زیادش همراه با غرور فطری او را در میان طرفداران و پیروانش چون بتی جلوه‌گر می‌نمود و مورد پرستش و احترام آن‌ها بود.
هرگز کسی نمی‌توانست بگوید که او محتاط و نازک قلب است.
ولی بعد از آشنایی نزدیک با او، ملاحظه‌ می‌شد که او اعتماد را با اعتماد و تردید را با تردید پاسخ می‌گفت.
او مملو از ذکاوت و لطافت طبع و بذله‌گویی بود.
آموزش‌هایی در جوار عبدالحمید، طی مسافرت‌های خارج، او را چون دیپلماتی ورزیده بار آورده بود.
خدمت او در ارتش ترک، او را در انواع تاکتیک‌های جنگی ماهر ساخته بود.
و زندگی او در قسطنطنیه‌ و حضورش در مجلس شورای ترکیه با منش‌ها و مسایل اروپائی آشنایش‌ نموده بود.
در قضاوت و شناخت افراد دقیق بود.
و اگر قدرت آن را می‌یافت که خواب‌ها و رویاهای خویش را تحقق بخشد، می‌توانست‌ راه دور و درازی بپیماید زیرا که او به کار خود بسیار علاقمند بود و مگر برای مسئولیتش، برای هیچ چیز دیگر زندگی نمی‌کرد.
لیکن بیم آن‌ می‌رفت که او خود را در این راه فدا کند. چون او همیشه هدف‌های خود را فراتر از جایی که قابل دسترس افراد معمولی بود قرار می‌داد.
و لذا بیم آن بود که او از ایثار بی‌اندازه در راه هدفش جان خود را فدا کند.
افراد او برای من تعریف کردند که چگونه او بعد از یک جنگ طولانی‌ در جبهه ای مجبور بود از خودش حفاظت کند و لذا حمله را رهبری کرده بود 
و در اثر فعالیت زیاد در کنترل جبهه و تشویق افرادش‌ از رمق بازمانده و از حال رفته بود.
سپس افرادش او را در حالی که پیروز شده بود و از صحنه خارج کرده بودند و تا مدتی پس از آن دهانش کف کرده‌ و بی‌هوش افتاده بوده است. با وجود این به نظر می‌آمد، برای ما دستیار و همکاری پیدا شده‌ بود که می‌بایستی از او در این راه استقبال می‌کردیم.
پیشوایی که‌ می‌توانست عقیده‌ای که برای قیام اعراب ضرورت داشت توان و نیرویی‌ بی‌حد و حصر بخشد.
و آن همان، و یا بیش از همان چیزی بود که ما به‌ یافتنش دل بسته بودیم. و انتخاب وی برای پیشبرد اهداف این قیام‌ خیلی بیش از متوقف ساختن آن می‌ارزید.
زیرا آنچه را که در جستجویش بودم، یافته بودم‌ و هدف از مسافرت خود به این نقطه از کویر را با موفقیت به دست‌ آورده بودم.
اکنون وظیفه من آن بود که نزدیک‌ترین راه را به سوی مصر در پیش گیرم.
اطلاعاتی که در غروب آن روز در آن نخلستان دور افتاده‌ به دست آورده بودم، در مغز من رشد کرد و هزاران جوانه زد. جوانه‌های‌ آن روییدند و پر از شاخ و برگ‌های سبز شدند و به بار نشستند. من در زیر سایه این شاخه‌های سبز و نشاط آور نشستم و گوش فرادادم و اشباحی را مجسم نمودم.
درحالی‌که تیرگی شب رفته‌رفته تیره و تیره تر شد و تاریکی بر آن قسمت از گیتی مستولی گردید.
تا آنکه یک صف از بردگان‌ هر یک با چراغی از بین دو ردیف از درختان نخل آمدند.
سپس با فیصل‌ و مولود از میان نخل‌ها به سوی خانه کوچکی که قبلا در آنجا بودیم‌ برگشتیم.
اطاق‌ها هنوز پر از کسانی بودند که در آنجا انتظار می‌کشیدند.
ما به اطاقی در اندرون رفتیم که در آن چهره‌های آشنایی گرد هم آمده‌ بودند.
و در آنجا با هم بر سر سفره برنج داغ و گوشت که توسط غلامان‌ در سفره چیده شده بود نشستیم.
جمعی که در آن اطاق حضور داشتند، چنان متنوع بودند که من‌ برای سنجش میزان توافق آن‌ها، موضوع‌های نفاق انگیزی را مطرح‌ ساختم تا فطرت و عقاید آن‌ها را بدون اتلاف وقت برآورد کنم. در میان‌ این جمع شریف‌ها ، افرادی از مکه، شیوخ جوحینا و عطیبه، و افرادی‌ از بین‌النهرین و عقیل بودند.
فیصل، پی‌درپی سیگار می‌کشید و همواره‌ سرنخ گفتگوها را حتی در داغ‌ترین لحظه‌ها در دست داشت، و برای من‌ تماشای این منظره بسیار جالب بود.
او در نهایت درایت و نزاکت را در رهبری‌ این گفتگوها به‌کار می‌برد و در واقع به وجه احسن این مذاکرات را اداره‌ می‌کرد و با قدرت شگرفی احساسات سایرین را به سوی خواسته‌های‌ خویش برمی‌انگیخت.
است ورز هم یکی از کسانی بود که در متقاعد ساختن دیگران به همین اندازه مهارت داشت؛ 
اما او این نیروی غریزی‌ خود را به نمایش می‌گذاشت و زیرکی و کاربرد فنون سخنوری او در قبولاندن نقطه‌نظرهایش کام لا محسوس می‌شد و با حرکات دست‌هایش به هنگام گفتگو هر تنابنده‌ای را چنان تحت تأثیر قرار می‌داد که گویی طرف‌ مذاکره‌اش را با آهنگ سخنان و حرکات دست‌هایش مسحور نموده و به رقص واداشته است.
لیکن فیصل طرف مذاکره‌اش را بدون اینکه او بفهمد در اختیار می‌گرفت و طوری او را متقاعد می‌ساخت که ناخودآگاه‌ نقطه‌نظرهایش در اعماق قلب طرف جای می‌گرفت؛ 
و توجهی به آن‌ نداشت که طرف مقابلش از نظراتش پیروی می‌کند یا خیر.
این هنری‌ بود که مانند است ورز در فیصل هم وجود داشت؛ اما با این تفاوت که این‌ در فیصل چون است ورز نمایان نبود، چون آن در وجود فیصل غریزه‌ای‌ فطری و طبیعی می‌نمود.
اعراب آشکارا او را می‌پرستیدند، و این ملاقات اتفاقی، آشکار می‌کرد که تا چه اندازه شریف و پسرهایش برای قبایل، چون قهرمانی‌ نامدار به حساب می‌آیند.
شریف حسین، یا آنطوریکه اعراب او را سیدنا مخاطب قرار می‌دادند ، چنان پاکیزه بود، و چنان رفتار نجیبانه ای داشت که ضعیف به نظر می‌آمد؛ 
اما ظاهر او خط مشی و سیاست حیله‌ گرا نه او را پنهان می‌ساخت.
او دارای حس مقام‌پرستی عمیق و دور اندیشی‌ای بود که در اعراب کمتر یافت می‌شد. او همچنین دارای‌ خصوصیاتی نیرومند و سر سختی عجیبی بود.
علاقه او به تاریخ طبیعی‌ غریزه ورزشی او را تقویت می‌نمود و او را هنگامی‌که راضی بود نمونه خوبی از یک شاهزاده بدوی می‌کرد.
درحالی‌که از سوی مادی‌ سرکیسی قفقازی ، صفاتی به ارث داشت که او را، هم برای ترک‌ها و هم برای اعراب، غریبه می‌ساخت.
و او دقت و هوشیاری قابل توجهی در معرفی امتیازات موروثی خود بروز می‌داد و گاه‌گاه صفاتی را که از نژاد قفقازی به وی منتقل شده بود به رخ می‌کشید.
اما به هر حال، مکتب سیاسی ترک‌ها چنان بد گوهر و فرومایه بود که بهترین افراد هم نمی‌تتوانستند بدون اینکه تحت تأثیر آن قرار نگیرند، از آن فارغ‌التحصیل شوند.
حسین در جوانی شرافتمند و راست گو بود...
اما آموخته بود که نه صرفا سخن گفتن خود را تحت کنترل درآورد، بلکه هم آموخته بود که سخن گفتن را برای مستور نمودن مقاصد واقعی‌ خود به کار برد.
و این هنر او که به سوی افراط کشیده شده بود، برایش‌ عادت ناخوشایندی شده بود که اکنون دیگر او نمی‌توانست خود را از آن عادت رهایی بخشد.
در سنین کهولت، ابهامات، تمام ارتباطات او با دیگران را می‌پوشانید و چون ابری، تصمیمات واقعی، درایت جهانی، و نیروی شعف بار او را فرا می‌گرفت.
بسیاری، این خصوصیات را در او تکذیب می‌نمودند اما تاریخ واقعیت امر را به خوبی آشکار نمود.
یکی از نمونه‌های درایت جهانی او، پرورش پسرانش بود.
سلطان آن‌ها را مجبور کرده بود که در قسطنطنیه زندگی و در آنجا تحصیل‌ کنند و سواد ترکی بیاموزند.
شریف حسین بسیار در این مورد دقت‌ کرد تا تعلیم و تربیت آن‌ها خوب و عمومی باشد.
وقتی‌که آن‌ها به حجاز برگشتند، چون افندی‌های جوان لباس اروپایی به تن داشتند و منش آن‌ها چون ترک‌ها بود.
لیکن پدر، آن‌ها را واداشت تا لباس عربی‌ بپوشند 
و سعی کرد تا زبان عربی را به آن‌ها به نحو احسن بیاموزد و مجبورشان ساخت تا هرچه را که از یاد برده‌اند دوباره فراگیرند. برای آن‌ها هم‌نشین‌های اهل مکه تعیین نمود و به همراه آن‌ها، ایشان را به‌ سرزمین‌های دوردست عربستان فرستاد و با گردان شترسواران برای‌ حفاظت جاده زوار مأمور نمود.
پسران جوان او در ابتدا تصور می‌کردند که این مسافرت‌ها برای‌ آن‌ها بسیار سرگرم‌کننده خواهد بود، 
اما وقتی دریافتند که پدر غذا، رختخواب و زین و برگ جهار ویژه را برای آن‌ها قدغن کرده، می‌خواستند که هرچه زودتر مراجعت کنند.
ولی پدر از بازگشت آن‌ها به مکه ممانعت کرد 
و آن‌ها را ماه‌ها در فصول مختلف برای صیانت‌ و پاسداری جاده‌ها به طور شبانه‌روزی در آن مأموریت نگه داشت تا آن‌ها طرز معاشرت با مردمان مختلف و طرق گوناگون سواری و جنگ را بیاموزند.
آن‌ها به زودی، طی این مأموریت‌ها جوانانی سترگ شدند و اعتماد به نفس یافتند؛ و با این شیوه، آن‌ها ترکیبی از هوشیاری و نیروی‌ محلی را فرا گرفتند که این نیرو و هوشیاری معمولا، در پیوندی از معارف‌ گوناگون هم چون هر پیوندی دیگر باعث به و جود آوردن موجودی‌ نو، اما به مراتب نیرومندتر از اخلاف خویش می‌گردید.
گروه خانوادگی‌ مستحکم آن‌ها قابل تمجید و بسیار با کفایت، 
اما کنجکاوانه در جهان خود جدا و متفرق از هم بودند.
آن‌ها در هیچ کشوری بومی نبودند، و عاشق‌ هیچ سرزمینی هم نبودند.
آن‌ها اشخاص مورد اعتماد و یا خدمتکاری‌ نداشتند، 
و هیچ یک با آن دیگری و یا با پدرشان که با ترسی آمیخته از احترام می‌نگریستند چندان رابطه نزدیکی نداشتند.
مناظره، بعد از شام بسیار سرزنده‌تر بود.
من در نقشی که به عنوان یک سواری مردی از سوریه ایفا می‌کردم، مانند اهالی سوریه نسبت‌ به رهبران اعراب که توسط جمال پاشا در دمشق عدام شده بودند اظهار همدردی نمودم؛ و آن‌ها این سخنان مرا خیلی جدی گرفتند.
روزنامه‌های‌ منتشر شده، همه مسئله اعدام این اعراب را طوری منتشر نموده و توضیح‌ داده بودند که مردم بی‌تردید گمان می‌کردند که آن‌ها با دولت‌های بیگانه‌ همکاری داشته و حاضر بوده‌اند که در برابر کمک آن‌ها حاکمیت آن‌ها را بر کشور بپذیرند.
و این جنایت آشکار از طرف روزنامه‌ها نسبت به ملت‌ عرب بود؛
و جمال، در حقیقت در اعمال نفوذ در روزنامه‌ها جمله‌ای را محو نموده بود.
فیصل خندید و تقریبا چشمکی زد و گفت: 
ببینید ما اکنون اجبارا با انگلیسی‌ها درآمیخته‌ایم.
ما از دوستی با آن‌ها مسروریم‌ و از کمک‌هایی که آن‌ها برای ما انجام می‌دهند تشکر می‌کنیم و انتظار داریم که این همکاری برای آینده هردوی ما به زودی مفید واقع شود.
ولی ما البته بدین ترتیب تحت حاکمیت انگلیس نخواهیم رفت؛ 
و اگر آن‌ها هم‌پیمانان خارج از تناسب آنچنانی نباشند ما راحت‌تر خواهیم بود .
من در راه حمر، داستانی از عبد اللّه الراشد گفته بودم.
و او برای‌ من از دریانوردان انگلیسی گله کرده بود که آن‌ها هرروز در ربیغ به ساحل‌ می‌آیند، 
و گفته بود که بزودی آن‌ها شب را هم در همان جا خواهند ماند و رفته‌رفته در آنجا ساکن خواهند شد و کشور را به خود اختصاص‌ خواهند داد .
و من برای اینکه و را کمی تسلی داده باشم راجع به میلیون‌ها انگلیسی که در سواحل فرانسه بودند گفتگو کرده و گفته بودم‌ که اگر این طور باشد فرانسوی‌ها باید در این مورد خیلی ناراحت‌ باشند، درحالی‌که آن‌ها چنین احساسی ندارند .
و او در آن‌جا با لبخندی‌ حاکی از استهزاء و حقارت به من نگاه کرده و گفته بود: آیا تو فرانسه‌ را با سرزمین حجاز مقایسه می‌کنی ؟
فیصل، کمی در اندیشه فرورفت و سپس گفت: 
من از نظر تربیت‌ و تلقی‌ات، یک حجاری نیستم، ولی با این وصف، به خدا به آن رشگ‌ می‌برم.
و اگرچه من می‌دانم که انگلیسی‌ها آنجا را نمی‌خواهند 
ولی‌ وقتی آن‌ها سودان را هم که نمی‌خواستند گرفتند و متصرف شدند، چه‌ می‌توان گفت!
آن‌ها برای سرزمین‌های دورافتاده گرسنه‌اند تا آنجاها را آباد کنند؛
و لذا شاید روزی عربستان هم برای آن‌ها اشتیاق انگیز شود.
شاید خوبی من و خوبی شما با هم تفاوت داشته باشند.
و نیکی کردن‌ با زور هم مانند بدی کردن با زور، هردو به طور مساوی مردم را از تا لم‌ بسیار به فریاد می‌آورد.
آیا سنگ معدن، حرارت آتشی را که برای تغییر و تبدیل آن به فلزی ناب و خالص ضرورت دارد می‌ستاید؟
دلیلی برای‌ رنجانیدن شما نمی‌بینم، 
اما ملتی که زبون و رنج کشیده باشد در مورد همان چیز قلیلی که دارد بسیار حساس است.
و نژاد ما به همین سبب تا روزی که بتواند روی پای خود بایستد، احساسی چون یک معلول و چلاق‌ خواهد داشت.
عشایر کثیف و خشن که با ما غذا خورده بودند، مرا با ادراکات‌ آشنایشان در مورد ملیت سیاسی متعجب ساختند.
ایده‌ای غیر ملموس، که آن‌ها نمی‌توانستند از طبقه تحصیل کرده شهرهای حجاز و یا از هندوها، جاوه ای‌ها، بخارائی‌ها، سودانی‌ها، و یا ترک‌هایی که همه از ایده‌آل‌های اعراب دل خوشی نداشتند 
و یا از افراد محلی که آن‌ها هم تا حدی‌ با این ایده‌آل‌ها که ناگهان پس از رهایی از کنترل شدید ترک‌ها برخاسته‌ بود فراگرفته باشند.
شریف حسین در این مورد هم درایت دنیوی‌ خود را به کار برده و احکام خود را بر شالوده‌ای از اعتقادات غریزی اعراب‌ قرار داده و آن‌ها را بر این باور معتقد ساخته بود که آن‌ها چون نمک زمین‌ خودکفا هستند .
و بعد با امکاناتی که در نتیجه معاهدات و هم‌پیمانی‌ها با ما به دست آورده بود، می‌توانست این اصل خود را پشتیبانی نموده و با به دست آوردن اسلحه و پول، موفقیت خود را تضمین نماید.
البته، این موفقیت سراسر صاف و بدون نشیب و فراز نبود.
تعداد زیادی از شریف‌ها که در حدود هشتصد یا نهصد نفر بودند، اصل ملی‌ گرایی او را درک می‌کردند و لذا مبلغ آن بودند.
این عده مبلغین بسیار موفقی بودند. و در این مورد همه مرهون حرمت جدشان پیامبر اسلام صلّی اللّه علیه واله‌ بودند که به آن‌ها این نیروی عظیم بهره‌برداری از نیروی اعتقاد و ایمان‌ را آموخته بود، و لذا آن‌ها قادر بودند که با آ ننیروی عظیم مردم را بدون‌ هیچ گونه اندیشه دیگری به راهی که می‌خواستند رهنمون شوند و آن‌ها را مطیع بی‌چون و چرای خویش سازند.
عشایر، راه تعصبات نژادی خود را دنبال کرده بودند.
شهرها احتمالا در حسرت حکومت بی‌رغبت و بدون تحرک عثمانیان آه‌ می‌کشیدند.
اما عشایر متقاعد گشته بودند که اکنون آن‌ها حکومتی آزاد و حکومتی متشکل از اعراب به وجود آورده‌اند که هر یک از آن‌ها خود به منزله فردی از آن حکومتند.
آن‌ها تصور می‌کردند که مستقلند و از آن استقلال لذت خواهند برد.
اندیشه و تصوری که امکان داشت اگر وابستگی و علاقه به خانواده و احکام مربوط به مسئولیت در مورد خویشاوندان و نزد یگان را محکم و استوار نمی‌کردند، به آنارشی منجر می‌شد.
اما این به آن معنا بود که قدرت مرکزی نادیده گرفته شود.
شریف می‌توانست چون کودکی که باری چه پرسروصدایی را دوست‌ می‌دارد، در امور خارجی نظارت قانونی داشته باشد؛
اما مسائل داخلی‌ می‌بایستی بر حسب سنت و عادات داخلی اداره می‌شد.
مسئله تئوری‌ست های خارجی آیا دمشق باید بر حجاز حکومت کند یا حجاز بر دمشق ؟
 آن‌ها را به هیچ وجه آزار نمی‌داد، زیرا که آن‌ها چنین حکومتی برای‌ خود نمی‌خواستند.
برداشت سامی‌ها از ملیت، استقلال قبایل و دهکده‌ها بود،
و ایده‌آل آن‌ها در مورد اتحاد ملی این بود که در برابر تجاوزگر با هم همکاری کنند و مقاومت نمایند.
سیاست‌های سازنده، حکومت‌ سازمان‌یافته و امپراطوری وسیع به اندازه‌ای که در تخیل آن‌ها تنفرانگیز بود دور از ذهن نبود.
آن‌ها برای پیروزی بر یک امپراطوری بلکه برای‌ رهایی از آن نبرد می‌کردند.
احساسی که سوری‌ها و اهالی بین‌النهرین در این ارتش‌های عرب‌ داشتند به نحو دیگری بود.
آن‌ها عقیده داشتند که با نبرد در جبهه‌های محلی‌ حتی در حجاز، از حقوق عمومی تمام اعراب برای به وجود آوردن‌ یک هویت سیاسی و ملی برای اعراب نبرد می‌کنند.
آن‌ها در این احساس‌ خود یک حکومت و یا یک اتحاد از حکومت‌ها را مجسم نمی‌کردند.
بلکه به سوی شمال چشم دوخته و آرزو داشتند که دمشق و بغداد را به خانواده اعراب اضافه کنند.
آن‌ها از نظر منابع مادی ضعیف بودند، و حتی اگر هم موفق می‌شدند باز هم از این نظر به همان حال باقی می‌ماندند.
چون سرزمین آن‌ها زراعی و قابل دامداری بود و منابع زیرزمینی نداشت، و هرگز نمی‌توانست از نظر تسلیحاتی امروزه غنی شود؛
و اگر جز این‌ بود، ما باید قبل از برانگیختن قیام‌های ملی با آن عظمت در مرکز استراتژیکی خاورمیانه، کمی درنگ می‌کردیم.
در آنجا از تعصبات مذهبی خبری نبود.
شریف از اینکه قیام‌ خود را قیامی مذهبی بخواند خودداری نمود.
او برای مبارزات و نبرد، ملیت را مقدم می‌شمرد.
عشایر می‌دانستند که ترک‌ها مسلمانند 
و فکر می‌کردند که آلمان‌ها احتمالا دوستان واقعی اسلامند.
آن‌ها همچنین‌ می‌دانستند که انگلیس‌ها مسیحی و هم‌پیمان خودشان هستند.
و تحت‌ این شرایط مذهب آن‌ها کمک موثری بر ایشان نبود و لذا آن را کنار گذاشتند.
عشایر می‌گفتند: مسیحیان هم با مسیحیان می‌جنگند، بنابراین‌ چرا مسلمانان نمی‌توانند با هم بجنگند؟
آنچه ما می‌خواهیم دولتی‌ است که به زبان خودمان یعنی عربی سخن بگوید و به ما اجازه بدهد که در صلح و آرامش زندگی کنیم.
و علاوه بر آن ما از ترک‌ها متنفریم .
روز بعد، صبح زود برخاستم و به طرف خیف، از میان افراد فیصل عبور کردم.
من تنها برای دریافتن عقاید و طرز تفکر آن‌ها به میان آن‌ها رفته بودم تا به رای العین با احساسات و تلقی‌ات آن‌ها آشنا شوم. و برای‌ این هدف، از همان شیوه ای که شب قبل برای تخمین طرز تفکر رؤسای‌ قبایل به کار برده بودم استفاده کردم. در کاری که به عهده گرفته بودم مسئله‌ زمان و حداکثر استفاده از فرصت مطرح بود.
زیرا که لازم بود ظرف‌ ده روز، تأثیری را که باید قاعد تا از مشاهدات و آزمایش‌های ده روزه‌ خرچنگ مانند خود که عوض حمله مستقیم به طعمه، از پهلو و کج کج‌ به سوی او حرکت می‌کند عاید کرده بودم می‌دیدم.
معمولا من تمام‌ روز را فقط به ارزیابی مفاهیم کلی می‌پرداختم و جزئیات را در نظر نمی‌گرفتم.
و بدین ترتیب می‌توانستم دریابم که آیا چیزهایی که در پیرامون من قرار دارند قرمز، خاکستری، یا شفافند.
اما امروز می‌بایستی‌ من چشمانم را به مغزم متصل می‌کردم و برخلاف گذشته هر چیزی را که حتی کوچک‌ترین تأثیری بر روی فعالیت‌ها داشتند، ضبط می‌کردم.
این‌طور چیزها تقریبا همیشه شکل و قیافه، سنگ‌ها و درختان، انسان‌های‌ در حال آرمیدن یا در حال حرکت بودند؛ نه چیزهای پیش پا افتاده‌ای‌ چون گل‌ها و یا کیفیت‌هایی چون رنگ و زیبایی و غیره.
با این وصف در اینجا نیاز مبرمی به یک خبر نگاه بود.
در این جنگ‌ کسل‌کننده کمترین بی‌نظمی برای همه لذت‌بخش بود، و قوی‌ترین شیوه‌ مک ماهون آن بود که تخیلات و برداشت‌های ستاد ارتش را استثمار کند.
من به قیام اعراب اعتقاد داشتم و حتی قبل از آنکه به اینجا بیایم،
اطمینان داشتم که ین قیام تنها راهی است که می‌تواند ترکیه را تجزیه‌ کند.
اما بقیه اعضاء ستاد در مصر ایمان چندانی به آن نداشتند و در مورد اعراب که در جبهه‌ها می‌جنگیدند هیچ چیز معقول و منطقی نمی‌یافتند.
با یادداشت کردن چیزی در مورد روحیه این مردمان عاشق‌پیشه در این‌ تپه‌ها و عشق آن‌ها به شهرهای مقدس احتمالا می‌توانستم نظر ستاد عملیاتی‌ را که در قاهره مستقر بود برای اقدامات بیشتری در راه کمک به اعراب‌ جلب کنم.
هنگامی‌که من در میان رزمندگان سپاه فیصل قدم می‌زدم، آن‌ها مرا با خوشحالی می‌پذیرفتند.
در پشت هر سنگ و یا بوته‌ای یکی از آن‌ها چون عقربی جرار که از فرط گرما به سایه پناه می‌برد غنوده و بدن‌های قهوه ای خود را در سایه خنک سنگ‌ها از التهاب گرما می زودند.
آن‌ها به علت یونیفورم خاکی که بر تن داشتم مرا به جای افسری ترک‌ می‌پنداشتند که به ارتش ترک پشت کرده است.
لذا آن‌ها سرشار از شادی در استقبال از من و لوله‌ای به راه انداخته بودند.
اکثر آن‌ها نوجوان بودند.
درحالی‌که در قاموس اهل حجاز، یک رزمنده شامل کسی است که‌ بین دوازده سالگی و شصت سالگی باشد.
و کافی‌ست که او بتواند عقل و درایت لازم برای تیراندازی را داشته باشد.
آن‌ها حقیقتا ظاهری سهمناک‌ داشتند. رنگشان تیره و قلیلی از آن‌ها کام لا سیاه بودند.
آن‌ها از نظر قد و قواره باریک ولی بسیار چابک و تیز بودند، به‌طوریکه انسان از آن همه‌ چابکی لذت می‌برد.
به نظر من هیچ کس نمی‌توانست چابک‌تر و جان سخت‌تر از آن‌ها باشد.
آن‌ها می‌توانستند فواصل طولانی و روزها، شترسواری کنند و در میان شن زارها و سنگ‌ها، پای برهنه و در آفتاب سوزان‌ بدون هیچ گونه احساس ناراحتی ساعت‌ها بدوند.
و یا چون بز کوهی‌ از صخره‌ها بالا بروند.
لباس آن‌ها عبارت از یک پیراهن بلند و گشاد و گاهی یک زیر شلواری نخی و یک دستمال سر بود که اغلب به رنگ‌ قرمز بود.
این دستمال سر به منزله حوله، دستمال و یا توبره به کار می‌رفت‌ و بر حسب ضرورت می‌توانست برای هر یک از این مقاصد به کار برده‌ شود.
آن‌ها قطارهای فشنگ را به دور بدن خود بسته و به خاطر من گاهی‌ برای شادی و لوله تیراندازی می‌کردند.
آن‌ها روحی سرشار از ماجراجویی داشتند و همه فریاد می‌زدند که تا ده سال خواهند جنگید.
برای این تپه‌ها این ایام از پربارترین ایام‌ روزگار بود.
شریف نه تنها خود رزمندگان، بلکه خانواده آن‌ها را هم‌ تحت تکفل خود داشت و از نظر خوراک و پوشاک تامین می‌کرد.
و علاوه‌ بر آن برای هر رزمنده ماهی دو پوند و برای هر شتر ماهی چهار پوند پول پرداخت می‌کرد.
هیچ چیز نمی‌توانست چنان معجزه‌آسا رزمندگان‌ عشایر را به مدت پنج ماه در جبهه نگه دارد. ما عادت داشتیم که عشق و علاقه سربازان شرقی را به حقوق مسخره کنیم،
اما جبهه حجاز نمونه‌ خوبی از محدودویت‌های این مقوله بود.
ترک‌ها برای جمع‌آوری سرباز رشوه‌های کلانی می‌دادند، ولی در قبال آن خدمت صادقانه و فعالی حاصل‌ نمی‌کردند.
اما اعراب در قبال پولی که می‌گرفتند، خدمتی شایسته و و صادقانه را تضمین می‌نمودند.
و علاوه بر آن این عشایر در عین حال با فیصل تماس داشتند که خدمات صادقانه افرادشان را در قبال پولی که‌ دریافت داشته‌اند تضمین نموده و از آن مطمئن شوند.
ترک‌ها اسیران‌ خود را سر می‌بریدند، و مانند قصابانی که گوسفندی را ذبح می‌کنند نسبت به اسیران بی‌رحم بودند.
ولی فیصل برای هر اسیر یک پوند جایزه‌ می‌داد و بسیاری از اسیران بدون کوچک‌ترین آسیبی به او تحویل داده‌ می‌شدند.
هر خانواده می‌توانست در قبال چند روز خدمت پسرانش‌ در سپاه تفنگی داشته باشد.
آن‌ها که متأهل بودند مجاز بودند که هرچند گاه‌ برای دیدار خانواده، به خانه خود سری بزنند و گاهی یک عده همگی‌ خسته می‌شدند و برای استراحت جبهه را ترک می‌کردند.
در نتیجه تعداد افراد اجیر از کسانیکه رس ما در سپاه خدمت می‌کردند خیلی بیشتر بود.
و سیاست کلی چنان بود که اغلب پول و یا مستمری به صورت محرمانه‌ به شیوخ داده می‌شد تا جوانان را برای کمک به جبهه‌های جنگ ترغیب‌ و تشویق نمایند.
هشت هزار نفر سپاهیان فیصل، هزار نفر گروهان‌های‌ ده نفری شتر سوار و بقیه در کوهپایه‌ها پراکنده بودند.
آن‌ها فقط تحت رهبری شیخ قبیله و در حواشی موطن اصلی خود خدمت می‌کردند و خود مسئول غذا و حمل‌ونقل خود بودند.
معمولا هر شیخ دارای یک صد نفر رزمنده بود.
شریف‌ها رهبران گروه‌ها بودند و بدین ترتیب در سطحی نبودند که مورد حسدورزی معمول قبایل باشند. و این حسدورزی‌ در میان قبایل یکی از مسائل حاد و دست‌وپاگیر بود و شریف‌ها در قابل‌ موقعیت و مقامی که به آن‌ها داده می‌شد وظیفه داشتند که در حوزه حاکمیت‌ خود به امور شیوخ رسیدگی کنند.
خون‌خواهی‌ها، معمولا در حوزه حاکمیت شریف مرهم‌ گذاری می‌شدند و در واقع به حال تعلیق درمی‌آمدند.
بیلی، جوحینا ععطیبه و عقیل در سپاه فیصل دوش به دوش هم در برابر ترک‌ها به نبرد برخاسته بودند.
به همین ترتیب افراد یک قبیله از افراد قبیله دیگر احتیاط می‌کردند و در میان قبیله هیچ فردی کام لا به عضو دیگر اعتماد نداشت.
هر یک از آن‌ها از صمیم قلب در قبال ترک‌ها به جنگ و نبرد معتقد بود.
اما احتمالا کینه خانوادگی بین دو قبیله در جبهه جنگ هم کام لا از بین‌ نرفته بود.
در نتیجه هنگام حمله‌ها، افراد قبایل مختلف از یکدیگر احتیاط می‌کردند.
یک گروه از سربازان ترک، در سنگرهای مستحکم و در سرزمینی باز، می‌توانست تمام رزمندگان عرب را به حمله ترغیب کند؛ 
و یک شکست قطعی با تلفات زیاد این جنگ را با وحشتی عظیم به پایانی‌ غیر قابل جبران منتهی می‌ساخت.
من چنین نتیجه‌گیری کردم که این عشایر فقط برای دفاع خوبند.
بی‌توجهی اکتسابی، آن‌ها را به گرفتن غنائیم ترغیب می‌نمود و آن‌ها را برمی‌انگیخت تا خط آهن را خراب کنند و کاروان‌ها را غارت نمایند و شتر دزدی کنند؛
اما آن‌ها در جنگ منظم و تحت فرمانده‌ی به علت عدم‌ تمکین از فرمانده‌ی منظم و عدم توجه به کار گروهی زیاد مفید واقع‌ نمی‌شدند.
کسیکه به تنهایی و بدون توجه به فرمانده‌ی بجنگد، حتی‌ اگر رزمنده بسیار شجاع و کارآمدی هم باشد غالبا نمی‌تواند سرباز خوبی باشد.
و این قهرمانان، به نظر من به درد تمرینات نظامی ما نمی‌خورند.
ولی اگر ما، آن‌ها را با مسلسل‌های سبک نوع لو یس مسلح‌ می‌کردیم که می‌توانستند خودشان به تنهایی آن را بکار برند، شاید قادر می‌شدند تا از این تپه‌ها به نحو احسن دفاع کنند و در مقابل حمله دشمن‌ مقاومت نمایند.
و در این صورت ما فرصت می‌یافتیم تا در پشت این خط دفاعی قوای خود را در ربیغ تقویت کنیم و بتوانیم به وسیله یک ستون‌ از رزمندگان ورزیده با تاکتیک‌های چریکی از پس نیروهای ترک برآییم‌ و آن‌ها را تقسیم کرده و به شکست بکشانیم.
برای متشکل ساختن سربازان‌ واقعی امیدی به حجاز نبود.
این ستون متشکل از سربازان حرفه‌ای‌ می‌بایستی از مردم شهری سوریه و بین‌النهرین که در اختیار داشتیم تشکیل‌ می‌شد و افسران و فرماندهان آن‌ها می‌بایستی از افسران عرب زبانی که در ارتش ترک تعلیم دیده بودند انتخاب می‌شدند؛
افسرانی که از نوع مردانی چون عزیز المصری و مولود بودند.
و این افسران می‌بایستی در نهایت در حین‌ درگیری عشایر با ارتش ترک به آن‌ها حمله کرده 
و با حملات کوبنده‌ متوالی کار آن‌ها را بسازند.
نبرد حجاز، در عین حال، نبردی بین درویشان و سربازان حرفه‌ای‌ بود.
این نبرد، نبردی بین کوه‌نوردان مسلح پابرهنه در کوه‌های عریان‌ و سنگی در برابر دشمن تا دندان مسلح با سلاح‌های کارساز آلمانی بود.
اما دشمن با آن سلاح‌های سهمناک با جنگ‌های نامنظم آشنایی نداشت‌ و به آن وقعی نمی‌نهاد.
این حلقه کوهستانی برای تک‌تیراندازانی که در پشت صخره‌ها و سنگ‌ها سنگر می‌گرفتند بهترین موضع بود 
و اعراب‌ در تک تیراندازی و استتار در کوهستان بسیار ورزیده بودند.
برای دفاع‌ از هر قسمت از این سلسله کوهستان‌های کم ارتفاع دویست یا سیصد نفر کافی بود؛ 
زیرا که سراشیبی این کوهپایه‌ها آنقدر زیاد بود که بالا رفتن‌ دشمن از آن‌ها غیر ممکن بود.
و دره‌ها که تنها معبر و جاده‌های قابل عبور بودند تا فرسنگ‌ها مملو از گردنه‌ها و گذرگاه‌هایی پر از پرتگاه بودند که از پایین گردنه تا بالای کوه، گاهی دویست یارد و گاهی فقط بیست‌ یار دف اصله داشت.
و در سراسر آن‌ها آنقدر گذرگاه‌های پیچ‌درپیچ و عاری از هرگونه پوشش بود که عبور دشمن از آن‌ها بدون تلفات غیر قابل‌ تحمل مقدور نمی‌شد.
پرتگاه‌های عمیق به عمق هزاران پا و سنگ‌ها و کوه‌های دندانه‌وار و مضرس با بلندی‌ها و تپه‌های تیز و سخت که چون‌ فلزی برنده و صاف بودند عبور هر انسانی را غیر ممکن می‌ساختند.
به نظر من چنان می‌آمد که ترک‌ها مگر از راه سازش و خیانت قبایل کوهستانی هرگز قادر نمی‌شدند که راه خود را به آن‌سوی کوهستان‌ باز کنند.
و حتی اگر قبیله‌ای پیدا می‌شد که با آن‌ها سازش می‌کرد و به‌ اعراب خیانت می‌کرد، باز هم عبور از این کوهستان‌ها کاری بس‌ خطرناک بود.
دشمن هرگز نمی‌توانست به مردم این کوهستان‌ها اعتماد کند.
چون می‌دانست که آن‌ها مردمی دمدمی مزاجند و هر لحظه ممکن‌ است آن‌ها را فریب دهند، که در این صورت با گذرگاه‌های چنین دشواری‌ که پشت سر می‌گذاشتند دیگر نه راه پس و نه راه پیش می‌داشتند.
بدون‌ سازش و دوستی قبایل، ترک‌ها فقط می‌توانستند در همان جا که هستند توقف کنند، بدون اینکه بتوانند قدمی به پیش بردارند
و ستون‌های طویل‌ و پیچیده دشمن هزاران سربازان را در ظرف دو هفته از کار می‌انداخت و دیگر نیرویی برای جبهه اول جنگ باقی نمی‌ماند.
تنها نگرانی که وجود داشت این بود که ترک‌ها با توپخانه خود اعراب را به وحشت می‌انداختند.
عزیز المصری در جنگ‌های ترک‌ها و ایتالیایی‌ها در تریپولی هم همین مسئله را مشاهده کرده بود
ولی اظهار می‌کرد که این وحشت کم‌کم پس از مدتی از بین می‌رود.
بنابراین ما هم می‌توانستیم امیدوار باشیم که همین تجربه در این‌جا هم اتفاق خواهد افتاد،
اما در مراحل ابتدایی؛ با صدای هر توپی که شلیک شود، تمام‌ افرادی که در شعاع صدای آن شلیک قرار دارند فرار کرده و در گوشه‌ای‌ پنهان خواهند شد.
زیرا که آن‌ها خیال می‌کردند که این سلاح تا هر جا که صدایش می‌رود خراب می‌کند، 
و نیروی تخریبی‌اش به همان اندازه‌ که صدایش مهیب و هراس‌انگیز است، وحشتناک می‌باشد، آن‌ها از رگبار گلوله‌ها هراسی به دل راه نمی‌داند و حتی از مرگ هم واهمه‌ای‌ نداشتند.
اما مرگ با گلوله توپ و آتش آن برایشان غیر قابل تحمل‌ بود.
به نظر من چنان می‌آمد که شاید بتوان روحیه آن‌ها را با توپ‌هایی‌ که صدای مهیبی ایجاد می‌کند تقویت نمود، حتی اگر آن‌ها توپ‌ها از نظر نیروی تخریبی هم چندان ارزشی نداشته باشند،
و خلاصه با تمام‌ این احوال از فیصل گرفته تا پایین‌ترین رده‌های نظامی همه فریاد می‌زدند که ما به آن‌ها توپخانه و سلاح‌های سنگین بدهیم.
هنگامی‌که من به آن‌ها اطلاع دادم که توپ‌های کوهستانی هویتزرا در ربیغ تخیله شده‌اند، آن‌ها واقعا خوشحال و مسرور شدند.
و این خبر تقریبا آن‌ها را از اندوه عقب‌نشینی به وادی صفرا، درآورد.
این توپ‌ها نه تنها برای آن‌ها مورد استعمالی نداشت، 
بلکه به عقیده من برایشان‌ تا حدی زیان‌بخش هم بود.
زیرا که توپ‌ها بدون اینکه بر روی وسیله نقلیه‌ای‌ سوار شده و قابل حرکت باشند، و بدون اطلاعات کافی از مواضع دشمن‌ به هیچ وجه ثمربخش نبودند.
اگر ما این توپ‌ها را به آن‌ها می‌دادیم، بدون شک آن‌ها را از هرگونه جنبش و حرکتی در جبهه‌ها بازمی‌داشتیم.
اما به هر حال اگر هم آن‌ها را در اختیارشان قرار نمی‌دادیم جبهه‌ها را ترک‌ می‌کردند. در این نظاره گاه نزدیک، عظمت این قیام مرا تحت تأثیر قرار داده‌ بود.
این ایالت پرجمعیت، از ام لج تا کنفیده که با شتر در حدود دو هفته راه بود، ناگهان خصوصیت خود را که چون یک کمین گاه‌ دله‌دزدان بدوی بود به سرزمین قیام و حرکت بر علیه ترکیه مبدل ساخته‌ بود و با ترکیه می‌جنگید.
و اگرچه این جنگ به طریقه‌ای که ما می‌جنگیدیم نبود، اما با مذهبی که می‌توانست شرق را در یک جهاد مقدس‌ بر علیه ما بشوراند، قادر بود که کار عظیمی انجام دهد.
ما احساسات‌ اعراب را چنان بر علیه ترک‌ها برانگیخته بودیم که قابل محاسبه و ارزش یابی نبود. و این احساسات ضد ترک با سوابق گذشته‌اش که سال‌ها رنج و محنت در تحت استیلای آن‌ها را در خاطره اعراب زنده می‌کرد، ممکن‌ بود رفته‌رفته از بین برود.
در میان قبالی که در جبهه‌های اول جنگ بودند احتمالا مانند همه قیام‌های ملی تعصبی شدید وجود داشت،
اما به طور شگرفی برای مردمی که سال‌ها تحت حکمرانی بودند، آزادی و استقلال‌ مزه‌ای جز مزه آب دهانشان نداشت.
چون آن‌ها پس از گذشت چند نسل‌ دیگر معنی آزادی و استقلال را حس نمی‌کردند بعدها، من مجددا با فیصل ملاقاتی داشتم و به او قول دادم که برای‌ او هرچه در ید قدرت داشته باشم به کار ببرم.
به او گفتم که طوری ترتیب‌ خواهم داد که رؤسای من، پایگاهی در ین بو ایجاد کنند که آنجا وسائل‌ و تجهیزاتی که مورد نیازش باشد منحصرا در اختیار وی قرار گیرد.
و سعی خواهیم کرد که برایا و از میان اسیران جنگی ای که از بین‌النهرین‌ و کانال گرفته‌ایم افسران داوطلب انتخاب نموده و گسیل داریم.
و برایش از میان جبهه‌های جنگ افراد ورزیده‌ای برای آتشبارها و مسلسل‌ها انتخاب نموده و بفرستیم، 
و همچنین توپ‌های کوهستانی و مسلسل‌های سبک از مصر فراهم کنیم،
و بالاخره توصیه خواهم کرد که‌ برای او مستشارانی از ارتش انگلیس به عنوان افسران رابط انتخاب شده‌ و گسیل شوند که همواره در کنارش در انجام عملیات جنگ با او همکاری‌ کنند.
این بار، گفتگوی ما از ثمربخش‌ترین و لذت‌بخش‌ترین مذاکرات‌ بود، و با تشکرات گرم او پایان پذیرفت.
و او در پایان از من دعوت کرد تا هرچه زودتر و در اولین فرصتی که بتوانم، مجددا برای دیدار او به‌ آنجا عزیمت کنم.
و من برای او توضیح دادم که وظایف من در قاهره، کار در جبهه را مستثنی می‌کند، 
ولی شاید رؤسای من اجازه بدهند که‌ بعدها دوباره پس از اینکه نیازهای فعلی شما برآورده شده و قیام شما به خوبی پیش برود به ملاقات شما بیایم .
در ضمن من خواهش کردم که‌ وسائل سفر مرا به ین بو و از آنجا به مصر فراهم سازد که بتوانم هرچه‌ زودتر به دنبال کارهای او بروم،
و او بلافاصله چهارده نفر از شریف های جوحینا را برای همراهی من برگزید که همه از خویشان محمد علی بن بیضا وی، امیر جوحینا بودند.
آن‌ها موظف شدند که مرا صحیح‌ و سالم به ین بو برده و در آنجا مرا به شیخ عبد القا در عبد و، استاندار آنجا تحویل دهند.
ما حمرا را هنگام غروب ترک کردیم.
و از وادی صفرا به سوی‌ پایین به راه خود ادامه دادیم تا اینکه در برابر خرما قرار گرفتیم و در آنجا به سمت راست پیچیده و از دره‌ای که در آنجا بود به سوی بالا حرکت‌ کردیم.
در این دره بوته‌های خار به طور انبوهی روییده بود.
ما شترهای‌ خود را در میان این بوته‌ها به زحمت عبور می‌دادیم و خورجین‌هایی را که روی شتر داشتیم بالا زده بودیم تا خار بوته‌ها آن‌ها را پاره نکنند.
بعد از اینکه حدود دو میل راه پیمودیم به جاده باریک ذفران رسیدیم.
این جاده باریک حتی در تاریکی شب هم نشان می‌داد که برای ساختنش‌ زحمت زیادی به کار رفته است،
آن‌را با کار زیاد صاف کرده بودند و سنگ‌ها را در دو طرف جاده روی هم انباشته بودند و آن‌ها را چون‌ حایلی که برای جلوگیری از سیلاب‌های باران به کار می‌رفت درآورده‌ بودند.
قسمتی از آن‌را به صورت یک جاده‌ای که از سنگ‌چین درست‌ می‌شود درآورده بودند و ظاهرا شش تا هشت پا ارتفاع داشت و آن را با سنگ‌های بزرگ تراشیده نشده پر کرده بودند
ولی در سرپیچ‌ها سیلاب‌ها در آن رخنه کرده و به طور وحشتناکی خراب شده بود.
ما از این جاده در حدود یک میل بالا رفتیم 
و در آن سوی گردنه هم‌ وضع جاده به همان منوال بود.
و بعد ما به دره همواری رسیدیم که‌ مضرس بود و چندین رشته وادی که جریان اصلی آن ظاهرا به سوی‌ جنوب غرب بود در آن جریان داشت.
راه رفتن شترها در میان این دره‌ به خوبی انجام می‌شد.
ما در این مسیر حدود هفت میل به راه خود ادامه‌ دادیم و در تاریکی شب به چاه بیر الموره رسیدیم که در کف دره و در کنار یک سراشیبی قرار داشت و در بالای آن شکل مربعی مانند قلعه کوچکی‌ که از سنگ ساخته شده بود در زیر آسمان پرستاره نمایان بود.
احتمالا هم قلعه و هم جاده سنگ‌چین توسط ممال یک مصر برای عبور کاروان های حج که از ین بو می‌آمدند ساخته شده بود.
ما شب را در آنجا توقف کردیم و برای شش ساعت در آنجا خوابیدیم.
این خواب برای کسیکه مسافر است خواب زیادی نبود، اما دو مرتبه از سوی عده‌ای سوار که گویا محل توقف موقت ما را پیدا کرده بودند تهدید شدیم و از خواب بیدار شدیم.
سپس ما دوباره به راه‌ خود ادامه دادیم و از میان جاده‌ای پر از پستی و بلندی عبور کردیم، تا اینکه هنگام طلوع آفتاب به دره‌ای که کف آن از شن پوشیده شده بود رسیدیم.
در این دره تپه‌هایی از سنگ‌های آتشفشانی بودند که مجبور می‌شدیم آن‌ها را دور بزنیم. این تپه‌های سنگی از نوع سنگ‌های آذرین‌ آبی تیره و نوع زغال سنگی که در اطراف ربیغ دیده می‌شوند، نبودند.
رنگ این سنگ‌ها رنگی چون زنگ فلزات بود و از تخته سنگ های عظیمی تشکیل می‌شد که بر روی هم انباشته شده بودند و دارای‌ سطحی پر از دندانه و شکلی تابیده و خم شده بودند که انسان تصور می‌کرد موقعی که این سنگ‌ها هنوز صاف بوده‌اند عده‌ای مخصوصا آن‌ها را به آن شکل درآورده‌اند.
میزان شن که در ابتدا چون قالی در پای‌ سنگ‌های دولیریت گسترده بود
، رفته‌رفته بیشتر شده و سنگ‌ها رفته‌ رفته خرد شده و به شن مبدل شده بودند، و در نتیجه تپه‌های سنگی به‌ تدریج مسطح‌تر شده 
و شن در کنار آن‌ها انباشته شده بود.
تا اینکه حتی‌ روی سنگ‌های تپه‌ها هم چنان نمایان می‌شد که گویی روی آن‌ها شن‌ پاشیده‌اند، و بعضی از این تپه سنگ‌ها چنان بودند که گوئی روی آن‌ها را با شن پوشانده‌اند.
تپه‌هایشنی باریک بودند.
حدود ساعت هفت و نیم به یک دشت‌ مسطح با ماسه‌های شیشه‌ای درخشنده و قلوه‌سنگ رسیدیم که در آن بوته‌های خار بسیار و درختان اقاقیا روییده بود.
ما در طول این دشت‌ با سرعت هرچه تمام‌تر به پیش می‌رفتیم،
ولی من به علت اینکه شترسوار ماهری نبودم از این سواری رنج بسیاری را متحمل می‌شدم.
حرکاتی‌ که در اثر دویدن شتر ایجاد می‌شد تمام قوای مرا تحلیل می‌برد و عر قاز پیشانیم سرازیر شده و به داخل پلک‌های آفتاب زده‌ام می‌چکید و چشمانم‌ را می‌سوزانید.
در واقع قطرات عرقی که از نوک یک دسته مو به صورت‌ انسان می‌چکید، در آن هوای خشک مانند آبی که ناگهان به انسان می‌پاشند لذت‌بخش بود،
ولی تعداد قطراتی که به این ترتیب می‌چکید آنقدر کم‌ بود که ارزش حرارت سهمناک اشعه آفتاب را نداشت.
ما در همین دشت‌ به راه خود ادامه دادیم تا ماسه‌ها به کلی تمام شد و به منطقه‌ای رسیدیم‌ که سطح آن تنها از قلوه‌سنگ پوشیده شده بود. و سپس رفته‌رفته ما به‌ دره بزرگ دیگری رسیدیم که کف آن سخت‌تر می‌شد و در آنجایی که‌ به دریا منتهی می‌گشت به شعبات بسیاری منشعب می‌شد.
و بعد ما از یک بلندی عبور کردیم و از دور منظره‌ای به چشم‌ می‌خورد که مصب وادی ین بو، یعنی بزرگ‌ترین دره شمال حجاز بود.
این دره از دور چون مزرعه‌ای از بوته‌های گز و خار به نظر می‌رسید، 
و در سمت راست به فاصله چند میلی بالاتر از آن نخلستان‌های نخل مبارک و یک دهکده، و باغ‌های بنی ابراهیم جوحینا، چون مخملی سبز به چشم‌ می‌خوردند.
در فاصله‌ای نسب تا زیاد از آنجاییکه ما بودیم کوه عظیم‌ جبل روزوه دیده می‌شد که بر بالای ین بو چمباتمه زده بود.
درحالی‌که این کوه از ین بو حدود بیش از بیست میل فاصله داشت.
ما این کوه را از مستوره دیده بودیم، چنانکه این کوه یکی از عظیم‌ترین کوه‌های حجاز است و به خاطر اینکه از دشت تهامه به طور یک نواخت به سوی آسمانی‌ برخاسته است از بقیه کوه‌ها شگفت تر به نظر می‌آید.
همراهان من در پناه این کوه احساس امنیت نمودند؛ 
و همچنانکه این دشت از فرط حرارت می‌رقصید، ما به سایه شاخه‌های درختان اقاقیا که در کنار جاده‌ بودند رفتیم و تا نیمه روز در آنجا چرت زدیم.
بعد از ظهر، ما شترها را در یک گودال آب شور که در شعبه‌ای از این دره در میان شن‌ها بود و با چوب گز حصار شده بود، آب دادیم و براید و ساعت دیگر به راه خود ادامه دادیم،
و بالاخره ما در جایی که‌ مانند سایر نقاط صحرای تهامه عاری از هرگونه دارو درخت بود و با تپه‌های قلوه‌سنگ و شن، و دره‌های کم عمق مشخص می‌شد، برای‌ استراحت شبانگاهی توقف کردیم.
شریف‌ها، از خار بوته‌ها و بوته‌های دیگر صحرا آتشی افروختند که رایحه خوشی از آن‌ها پراکنده می‌شد.
و سپس نانی پختند و قهوه ای‌ دم کردند و خوردیم و در هوای دریای نمک با صورت‌های پوست رفته‌ خواب دل پذیر و راحتی کردیم.
ساعت دو بعد از نیمه شب ما بیدار شدیم و با سرعت در دشتی لم‌یزرع و پوشیده از قلوه سنگ و ماسه نمناک به سوی‌ ین بو حرکت کردیم. ما اکنون ین بو را که بر روی صخره‌ای مرجانی به‌ ارتفاع بیست پا قرار داشت با برج‌ها و دیوارهایش می‌دیدیم.
پس از مدت کوتاهی ما بدان جا رسیدیم و پس از عبور از دروازه و خیابان فرسوده، آن‌ها مرا مستقیما به خانه نماینده فیصل، یعنی عبد القا در بردند.
ین بو پس‌ از افتتاح راه آهن حجاز به شهری نیمه مرده مبدل گشته بود.
عبد القا در، مردی با اطلاعات کافی، با کفایت، و آرام و بزرگ‌منش بود. زمانیکه‌ رییس پستخانه مکه بود، ما با او مکاتبه می‌کردیم و اداره بررسی‌ها در مصر برای کشور جدید مشغول تهیه تمبر بود.
او بعدا به ین بو منتقل شده‌ و از انتقال او به ین بو مدت زیادی نمی‌گذشت.
در خانه عبد القا در که وضع پریشانی داشت و جهت آن به سوی‌ میدان بزرگی در شهر که زمانی کاروان‌های بسیاری از آنجا به طرف‌ مدینه عازم می‌شدند
و اکنون متروک گشته بود ساخته شده بود، به‌ مدت چهار روز منتظر ورود کشتی بودم.
این انتظار برای من چنان بود که گویی با آن وضع، کتی هرگز نخواهد آمد و درن تیجه من هرگز به موقع به محل موعود نخواهم رسید.
ولی بالاخره کشتی سووا با کاپیتان بویل که مرا به جده برده بود رسید. من کاپیتان بویل را برای‌ اولین بار ملاقات می‌کردم.
او را در اوایل قیام اعراب کارهای زیادی انجام‌ داده بود و می‌بایستی بعد از آن هم در آینده وظایف زیادی را بر عهده‌ می‌گرفت، 
لیکن من نتوانستم با وضعی که داشتم، از بازگشتم تاثیر مطلوبی بر روی او بگذارم.
من طی این مسافرت کام لا کثیف و ژولیده‌ شده بودم. زیرا که من هیچ چیز با خود همراه نبرده بودم.
و از همه بدتر یک دستمال سر محلی بود که من برای خاطر هم رنگی با اعراب بر سر پیچیده بودم و بویل به هیچ وجه از آن خوشش نمی‌آمد.
اصرار ما برای اینکه کلاه بر سر داشته باشیم به خاطر اینکه از آفتاب‌زدگی خبر نداشتیم شرقیان را بدان واداشته بود تا تصور کنند که شاید مزیتی در کلاه است، 
و بعد از مدتی اندیشه طولانی در این مقوله‌ مغزهای متفکر آن‌ها بدان نتیجه رسیده بود که مسیحیان کلاه‌های لبه‌دار را برای آنکه چشمان ضعیف و بی‌بصیرت خود را از دیدن خداوند بازدارند بر سر می‌نهند تا لبه پهن کلاه را بر روی چشمانشان بکشند و او را نبینند!
و بدین ترتیب به جهان اسلام همواره چنان القاء می‌کردند که خداوند توسط مسیحیان شناخته نشده و مورد ستایش آن‌ها نمی‌باشد.
انگلیسی‌ها در برابر این سرزنش خود را سزاوار می‌دیدند؛ ...
و بر خلاف تنفری که از دستمال سر داشتند در پی آن بودند که این سرزنش‌ را به هر ترتیب که شده از میان بردارند.
اگر مردم ما را با کلاه‌ نمی‌خواستند، معلوم بود که به هر جهت و به هر عنوان بدون کلاه هم‌ نخواهند خواست 
و اتفاقا من قبل از جنگ در سوریه آموخته بودم‌ که چگونه در صورت لزوم سر تا پا لباس عربی بپوشم، و هیچ گاه از پوشیدن لباس عربی ناراحت نمی‌شدم و یا فکر آن را هم نمی‌کردم که‌ ممکن است مردم خیال کنند که من از نظر اجتماعی به سازشی نامتناسب‌ دست زده‌ام.
دامن بلند پیراهن عربی موقعیکه انسان می‌خواهد از پله‌ها بالا برود موجب ناراحتی می‌شود، ولی دستمال سر در آن آب و هوا بسیار چیز مناسبی است.
و لذا هنگامی‌که به داخل عربستان رفتم آن را پذیرفته بودم و حالا با وجود اینکه فری نیروی دریایی از آن خوششان نمی‌آمد مجبور بودم تا زمانی که بتوانم کلاهی بخرم آن را بر سر داشته باشم.
در جده، اوریالس با ادمیرال فرمانده کل نیروی دریایی ویم یس لنگر انداخته بود و عازم بند سودان بود تا سر روزلین در خرطوم به ملاقات سرریگنالد وین گیت برود.
سر ریگ نالد، به عنوان‌ سردار ارتش مصر، فرمانده‌ی نظامی انگلیسرا در ماجرای اعراب‌ به عهده گرفته و به جای سر هنری مک مه ون تعیین شده بود، و سیاست‌های‌ نظامی ارتش انگلیس را در مسئله قیام اعراب مشخص می‌نمود.
و برای‌ من ملاقات او بسیار ضرورت داشت تا بتوانم او را از چگونگی‌ برداشت‌های خود در این مقوله آگاه کنم و تحت تأثیرش قرار دهم.
بنابراین من از ادمیرال و یمیس خواهش کردم تا اجازه بدهند من با کشتی ایشان به سودان بروم و از آنجا با ترنی که ایشان به سوی خرطوم‌ می‌روند به آنجا عازم شوم، 
و او پس از سؤالات طولانی به من اجازه‌ داد که بدان ترتیب به سوی خرطوم رهسپار شوم.
من دریافتم که هوش سرشار و اطلاعات وسیع او از اول علاقه‌ او را نسبت به قیام اعراب برانگیخته بوده است.
او بارها با کشتی خود در مواقع بحرانی به اینجا آمده بود و تا آنجا که در ید قدرت داشته، طی‌ بیش از بیست مرتبه عملیات نظامی، برای کمک به سواحل عربستان از هیچ کوششی دریغ نکرده بود.
او به اعراب، توپ و مسلسل داده بود، برایشان مستشاران فنی و قوای کمکی پیاده کرده، و به طور نامحدودی در زمینه‌های حمل‌ونقل و همکاری‌های نیروی دریایی مساعدت نموده بود؛
و همیشه در برابر تقاضای اعراب با خوشنودی تمام هر آنچه را که‌ خواسته بودند به تعداد فراوان و کافی در اختیارشان گذاشته بود.
اگر به خاطر علاقه ویژه ادمیرال و یمیس و الهامات و اطلاعات‌ سودمندش در خدمات تحسین‌آمیز کاپیتان بویل در راه برآوردن تمایلات‌ قبلی ادمیرال نبود، 
حسادت سرآرچیبالد موری ممکن بود در همان‌ اوایل قیام، تمام زحمات شریف را بر باد دهد. و بدین ترتیب...
سر روزلین ویم یس به منزله پدری بود که خداوند او را برای کمک به‌ اعراب مأمور کرده بود، تا روزیکه آن‌ها بتوانند روی پای خود بایستند.
وقت یکه او به لندن رفت 
و آلن بای به مصر آمد، مشاهده کرد که اعراب‌ در جبهه‌های اول جنگ عوامل کارسازی برای او هستند و لذا امکانات‌ و نیروی ارتش را در اختیار آن‌ها گذاشت، 
و این کار بسیار بجا و به موقع، نیرویی بود که چرخ‌های قیام را به حرکت واداشت.
زیرا که جانشین‌ ادمیرال و یمیس در فرمانده‌ی نیروی دریایی در مصر توسط سایر ادارات‌ مردی همکار و هم یار شناخته نمی‌شد.
با وجود اینکه او با آن‌ها بدتر از زیردستان خود رفتار نمی‌کرد.
البته جانشینی و یمیس برای او وظیفه‌ای‌ سنگین و شاق بود.
در بندر سودان ما دو افسر انگلیسی ارتش مصر را دیدیم که عازم‌ ربیغ بودند.
آن‌ها فرمانده‌ی نیروهای مصر را در حجاز به عهده داشتند و همچنین وظیفه داشتند که با عزیز المصری در سازمان‌دهی نیروهای‌ نظامی حجاز همکاری نمایند تا آن‌ها جنگ را در ربیغ یک‌سره کنند.
و این اولین باری بود که من آن دو مرد انگلیسی را که قیام اعراب، بیشترین‌ کمک‌های خارجیش را به آن‌ها مدیون است ملاقات می‌کردم.
آن دو مرد جو یس و دیون پورت بودند.
جو یس مدت‌ها در کنار من کار کر و از موقعیت‌های دیون پورت در جنوب هم مرتبا ی گزارش‌هایی آگاه‌ می‌شدیم.
خرطوم، از عربستان، واقعا خیلی خنک تر به نظر می‌رسید، و به من فرصت می‌داد تا با اعصابی راحت گزارش‌های طولانی‌ام را که‌ در روزهای انتظار دری نبو نوشته بودم به سر ریگ نالد وین گیت ارائه نمایم.
من طی گزارش‌ها به وی توصیه نموده بودم که موقعیتی بسیار مناسب و فرصتی بسیار گران‌بها است 
و چیزی که بیش از همه مورد نیاز است‌ کمک‌های فنی می‌باشد؛
و اگر چند افسر مجرب انگلیسی که از نظر حرفه‌ای‌ کارآمد و مورد اعتماد باشند و عربی تکلم کنند، برای مشاوره فنی سران‌ اعراب اعزام شوند که در عین حال ما را در جریان امور قیام اعراب‌ بگذارند، جنگ و قیام اعراب به بهترین وجهی با موفقیت درخشانی‌ روبرو خواهد گذشت.
وین گیت از اینکه نقطه نظر امیدوارکننده‌ای شنیده بود خوشحال‌ به نظر می‌رسید.
زیرا که قیام اعراب ساله‌ای متوالی برای او چون خواب‌ و خیالی بود،
و موقعی که من در خرطوم بودم خوشبختانه قدرت و اختیارات‌ نقش اساسی در قیام اعراب، به عهده وی واگذار شد.
زیرا که کارهایی که بر علیه سر هنری مک مه ون انجام شده بود به نتیجه رسیده بود، و بالاخره او را به انگلستان احضار کرده بودند و سر ریگ نالد 
وین گیت‌ فرمان یافته بود تا بجای او به مصر برود.
و بدین منوال، بعد از دو سه روز راحت که به مطالعه مور ته دو آرتورا در محیطی بسیار دل پذیر مشغول بودم‌ به سوی قاهره عازم شدم؛ درحالی‌که احساس می‌کردم، شخصی که‌ اساس مسئولیت این مقوله به عهده اوست اطلاعاتی را که به دست آورده‌ بودم دریافته است.
و با این موفقیت سرور انگیز سفر نیل برایم به منزله‌ یک تفریح در مرخصی و تعطیل درآمده بود.
مصر، مانند همیشه در تب‌وتاب مسئله ربیغ بود.
در آنجا درصدد اعزام هواپیماها به سوی ربیغ بودند، 
و بحث بر سر آن بود که آیا یک‌ تیپ نیرو هم به دنبال هواپیماها اعزام شود یا خیر.
رئیس هیئت نظامی‌ فرانسه در جده، سرهنگ برم وند همتای ویلسون، اما با اختیارات بیشتر؛
زیرا که او یک افسر ورزیده در جنگ‌های محلی، و افسری موفق در مناطق‌ تحت سلطه فرانسه در آفریقا، و قبلا رییس ستاد یک لشکر در سومی بود ، قو یا طرفدار پیاده کردن قوای متفقین در حجاز بود؛ 
و برای اینکه ما را به انجام این امر ترغیب کند چند توپ و مسلسل و تعدادی از سواره‌نظام‌ و پیاده‌نظام تحت فرمانده‌ی خود را به سوئز آورده بود.
افراد تحت‌ فرمانده‌ی او که به سوئز آورده شده بودند همه از سربازان و درجه‌داران مسلمان الجزایر، و افسران آن‌ها فرانسوی بودند.
و با افزودن آن‌ها به نیروهای‌ انگلیسی، این نیروها وجهه بین‌المللی به خود می‌گرفتند. شناسایی‌ای که برم وند از خطرات احتمالی موقعیت عربستان‌ داشت تأثیر عمیقی روی سر ریگ نالد گذاشت.
وین گیت افسر ارشد ارتش‌ انگلیس، و فرمانده اسمی نیروهای رزمی، یعنی نیروهای رزمی حجاز بود که در حقیقت شامل چند افسر رابط و تعداد دیگری انباردار و معلم‌ بودند.
اگر برم وند موفق می‌شد که پیشنهادش را به کرسی بنشاند، فرمانده کل عملیات برای یک تیپ متشکل از نیروهای انگلیسی و فرانسوی‌ می‌شد که تمام مسئولیت‌های ماشین‌آلات و حمل‌ونقل و سایر مزایای‌ مربوط به آن به وی تعلق می‌یافت و امید آن می‌رفت که مقام رسمی این‌ سمت هم به وی اعطاء گردد.
در نتیجه تلگرافی محرمانه نوشت که تقریبا معنی آن دخالت علنی در امور داخلی عربستان بود.
همانطوریکه تجربیات من در مورد احساسات اعراب در سرزمین‌ حرب به من اعتقادات نیرومندی در مورد مسئله ربیغ بخشیده بود و در واقع هم بیشتر عقایدم قوی بود ،
من یادداشتی معترضانه به ژنرال کلی تون نوشتم.
کلی تون اکنون رس ما مسئول دفتر امور اعراب بود که در واقع رییس مافوق من محسوب می‌شد.
کلی تون از نظرات من خیلی‌ مسرور شده بود. نظریه من این بود که اگر توپ و مسلسل و فشنگ در اختیار عشایر عرب قرار دهیم آن‌ها خواهند توانست ربیغ را برای ماه‌ها حراست نموده و در برابر قوای ترک ایستادگی کنند، 
ولی اگر آنطوریکه‌ برم وند گفته بود، نیروهای متفقین به یک باره در ساحل عربستان پیاده‌ شوند تمام عشایر از جبهه ربیغ به چادرهای خود برگشته و دیگر جنگ‌ نخواهند کرد.
علاوه بر همه این‌ها نقشه مداخله مستقیم به هیچ وجه جایز نیست، زیرا که در آن صورت یک تیپ اصلا قادر به حراست جبهه‌ وسیعی چون ربیغ نخواهد بود و نخواهد توانست ترک‌ها را از رسیدن‌ به منابع آب باز دارد و جلو لشکر ترک را از نفوذ در این جبهه پهناور به‌ سوی مکه بگیرد.
من در این گزارش سرهنگ برم وند را متهم ساختم‌ که در این جریان به دنبال آمال و سود شخصی خود گام برمی‌دارد و در این مقوله مصالح نظامی و مصالح اعراب و اهمیتی را که برای ما دارد منظور نمی‌کند، 
و برای ثبوت این اتهام حرف‌ها و اعمال او در حجاز را به عنوان شاهد نقل کرده بودم که رنگ و لعاب جالبی به این اتهام‌ داده بود.
کلی تون، این یادداشت را به سر آرچیبالد موری داده و او نیز از این یادداشت خوشحال شده بود.
سر موری هم بلافاصله مفاد آن‌را به عنوان شاهدی برای اینکه متخصصین در امور اعراب بر سر تقاضای‌ خود برای نیروهایی که برای او در جبهه‌های مختلف جنگ بسیار مغتنم‌ بودند اختلاف و بر سر مصلحت و اصالت آن با یکدیگر مناقشه داشتند به‌ لندن می‌فرستند.
سپس لندن توضیح می‌خواهد و جو رفته رفته نامناسب‌ می‌شود،
و بدین ترتیب جریان ربیغ برای دو ماه دیگر به عقب می‌افتد.
محبوبیت من میان اعضاء ستاد در مصر، به علت کمکی که ناگهان به تردیدهای سرآرچیبالد کرده بودم بسیار تازگی داشت و تا حدی باعث‌ سرگرمی و شعف می‌شد.
اعضای ستاد اکنون نسبت به من مؤدبانه رفتار می‌کردند، و می‌گفتند که من روشی کنایه‌آمیز و مخصوص به خود دارم.
و اشاره می‌کردند که چه خوب شد که آن‌ها مرا برای مشکلاتی که در جهان عرب داشتند برگزیدند، اگرچه آن‌ها از اینکه مرا از دست داده‌اند راضی نیستند.
فرمانده کل قوا به دنبال من فرستاده و مرا خواسته بود، اما در موقعی که من خواستم به دفتر او بروم، یکی از معاونین که کمی‌ ناراحتی داشت و مدتی انتظار او را می‌کشید وارد دفترش شده بود.
لذا من ابتدا به دفتر رییس ستاد، یعنی ژنرال لیندن بل راهنمایی شدم.
او آنقدر در قبال خواسته‌ها و وسواس سر آرچیبالد خود را مسئول و موظف می‌دانست که مردم عمو ما آن دو را چون دشمنی مشترک‌ می‌پنداشتند.
لذا موعی که من وارد شدم او از جای خود برخاست و به‌ سوی من آمد و دستش را روی شانه من گذاشت.
من در شگفت شدم، و او به طور آهسته و خصوصی گفت: حالا شما نباید او را بترسانید؛ آنچه‌ را که می‌گویم فراموش نکنید .
من از فرط تعجب دگرگون شدم و احتمالا این تعجب من از چهره‌ام مشخص شد.
زیرا که یک چشم او حالت ریشخند و نوازش‌ گرفت و بعد مرا نشاند و با من در مورد آکسفورد و ایام خوشی که‌ دانشجویان داشتند، 
و علاقه‌ای که من در گزارش‌هایم در مورد زندگی‌ در میان افراد فیصل نشان داده‌ام، 
و امید او که من باید بدان جا رفته و آنچه‌ را که به این خوبی شروع کرده‌ام ادامه بدهم؛ و با عنوان کردن این صحبت‌های محبت‌آمیز اشاره می‌کرد که فرمانده کل قوا تا چه حد ناراحت‌ 
و نسبت به همه چیز نگران است، و ضرورت دارد که من تصویر اطمینان‌ بخشی از چگونگی اوضاع برایش ترسیم کنم و در عین حال زیاد هم‌ راجع به اوضاع تعریف نکنم، زیرا که آن‌ها وقتی برای بازدید ندارند.
من در واقع باطنا خیلی مشعوف شدم و قول دادم که رفتارم خوب‌ باشد، 
اما به اطلاع او رساندم که هدف من فراهم ساختن تسلیحات و افسران مورد نیاز برای اعراب است، و برای این منظور چگونه می‌توانم‌ علاقه او را نسبت به هدفم جلب کنم؟
و اگر لازم باشد حتی به عصبانیت‌ فرمانده کل هم اهمیتی نمی‌دهم، زیرا که من در راه انجام وظیفه از هیچ‌ مانعی هراس ندارم.
در اینجا ژنرال بل مرا ساکت کرد و گفت که این‌ مسئله وظیفه خود اوست و در این مورد هر کاری که از دستش برآمده‌ انجام داده 
و اکنون هم اعتراف می‌کند که مصمم است هرچه در ید قدرت دارد برای محقق ساختن این مهم به کار برد.
من فکر می‌کنم که او به قول خود وفا کرد و از آن به بعد نسبت‌ به ما بسیار محبت داشت و از آنچه می‌توانست دریغ نکرد، 
و من نسبت‌ به او احساس عطوفت نمودم.
رؤسای من با این اخبار مفید تعجب کردند، اما قول‌ مساعدت دادند و در عین حال مرا به عربستان فرستادند. در صورتی که‌ من در واقع مایل نبودم.
من موقعی به جبهه فیصل رسیدم که همان‌ روز، ترک‌ها از جبل صبح دفاع می‌کردند.
با این کار اساس اعتماد و اطمینان من به جنگ قبایل فروریخت.
ما مدتی در حوالی ین بو معطل شدیم و امیدوار بودیم که‌ بتوانیم دوباره مواضع خود را پس بگیریم؛ اما عشایر ثابت کردند که در جنگ‌های تهاجمی درخششی ندارند.
لذا ما صلاح را در آن دیدیم که اگر خواسته باشیم این قیام به راهش ادامه دهد باید نقشه جدیدی طرح‌ریزی کنیم.
این تصمیم ما می‌توانست خطرناک باشد، چون متخصصین‌ و افراد حرفه‌ای انگلیسی که قول داده بودند بیایند هنوز نرسیده‌ بودند.
ولی با این حال ما تصمیم گرفتیم که ابتکار عمل را به دست بگیریم و جبهه اصلی دشمن را رها نموده و در برابر جبهه ای که در راه آهن مستقر شده بود متمرکز شویم.
و اولین قدم برای انجام این‌ تصمیم آن بود که می‌بایستی ما پایگاه خود را به الو جه می‌بردیم‌ که ما این کار را به نحو احسن انجام دادیم.
چند روز بعد کلی تون به من گفت که به عربستان نزد فیصل‌ برگردم.
چون این خواسته خلاف میل باطنی من بود عدم شایستگی‌ کامل خود را برای این شغل ابراز داشتم و گفتم که من از مسئولیت‌ بیزارم و ظاهرا در شغل و مقام یک مشاور با وجدان باید شخصی مسئول‌ و وظیفه‌شناس قرار می‌گرفت 
و با اینکه من در تمام زندگی از سرگرم‌ شدن با اشیاء بیش از تماس با اشخاص و همین‌طور از اندیشیدن به ایده‌ها بیش از سرگرم شدن با اشیاء لذت می‌بردم.
بنابراین موفقیت من در واداشتن اشخاص در راه مقصود و هدفی، دو چندان مشکل بود، و اصولا اشخاص نمی‌توان سند برای من وسیله‌ای برای هدف باشند 
و من در آن‌ شیوه مهارت و تجربه‌ای نداشتم.
من سرباز نبودم و از سربازی متنفر بودم.
البته من کتاب‌های معمولی را خوانده بودم کتاب‌های بسیار زیاد .
کلازویتز و جومینی، مهن و فوچ، در جنگل‌های ناپلئون نقشی ایفا کرده‌ بودند، و در تاکتیک‌ها نی بال و جنگ‌های بلیزاریوس، مانند سایر کسانی که در آکسفورد هستند کار کرده بودند؛ 
اما من هرگز چون فرمانده‌ی‌ که مجبور است جنگی را برای خودش فرمانده‌ی کند اندیشه‌ای نکرده‌ و تصورش را هم نکرده بودم.
در نهایت به کلی تون یادآوری کردم که سردار تلگرافی از لندن تقاضا نموده است تا تعدادی از افسران حرفه‌ای مورد اطمینان برای‌ اداره جنگ اعراب اعزام شوند؛
و او در جواب گفت که رسیدن آن‌ها ممکن است ماه‌ها طول بکشد، و تا موقعی که آن‌ها بیایند ما باید با فیصل در تماس باشیم تا نیازهای او بلافاصله به مصر اطلاع داده شوند.
بنابراین‌ دیگر چاره‌ای نبود و من می‌بایستی عازم می‌شدم،
و کارهای بولتن عرب را که مؤسس آن بودم و نقشه‌هایی را که میل داشتم بکشم، 
و پرونده‌ تحولات جنگ ارتش ترک، و تمام فعالیت‌هایی که برای من‌ سرور انگیز بودند و تحصیلات من در آن مقوله‌ها بود می‌بایستی به‌ دیگران وامی گذاشتم، 
و نقشی بر عهده می‌گرفتم که تمایلی به آن نداشتم.
همچنانکه انقلاب ما موفق شد، آن‌ها که از دور دستی بر آتش داشتند فرمانده‌ی و رهبری آن را ستایش نمودند؛
اما در پشت پرده تمام معایب‌ رهبری حرفه‌ای و مشاوره‌هایی که فقط به خاطر آزمایش و تجربه انجام‌ شدند، و انشعابات و بوالهوسی‌ها و غیره همچنان مستور شدند.
من بایستی به ین بو می‌رفتم که اکنون پایگاه ارتش فیصل بود و در آنجا گارلند به تنهایی مشغول آموزش افراد فیصل برای انفجار راه آهن با دینامیت بود و به آن‌ها می‌آموخت چگونه انبارهای مهمات را در نظم و ترتیب مخصوص خود نگهداری کنند.
او در فعالیت او خود بهتر بود.
گارلند محقق فیزیک بود و سال‌ها در کار مواد منفجره تحقیق کرده‌ و تجربیات عملی بسیاری داشت.
او در مین‌گذاری و قطع خطوط تلگراف‌ و بریدن فلزات، و سائلی اختراع و ابداع کرده بود.
اطلاعات او درباره‌ زبان عربی و آزادیش از تئوری‌های معمولی که در مورد نقب‌زنی فرا گرفته می‌شوند، به او امکان می‌داد که بتواند کار تخریب و انفجار را به‌ ساده‌ترین وجهی به اعراب بی‌سواد بیاموزد.
شاگردان او کسی را که‌ هرگز در کار خود ناکام نمی‌شد تحسین می‌کردند.
اتفاقا او آشنایی با مواد منفجره قوی را به من آموخت.
سربازانی‌ که در کار کندن و حفاری نقب و سنگر مهارت داشتند مواد و وسائل انفجار را چون جام شراب کفاره با احتیاط و وحشت به کار می‌بردند.
اما گارلند مشتی از وسائل انفجاری و چاشنی و غیره در جیبش می‌ریخت و خندان‌ و مسرور بر شتری سوار می‌شد و یک هفته تمام شترسواری می‌کرد تا به‌ خط آهن حجاز برسد.
او از نظر صحت و سلامت وضع خوبی نداشت‌ و آب و هوای تابستان دائما او را از پای درمی‌آورد.
او از قلبی رنجور و ضعیف در عذاب بود و همیشه بعد از یک فعالیت سنگین مدتی بیمار می‌شد.
ولی او تمام این ناملایمات را همانطوری‌که وسائل انفجاری را به بازی می‌گرفت.
نادیده می‌انگاشت؛ تا این که برای اولین بار یک قطار را در عربستان از خط خارج و اولین پل را منهدم نمود، 
و بعد هم پس از مدت کوتاهی درگذشت.
ظرف ماه گذشته مسایلی که در حجاز بود تا حد زیادی متحول شده‌ بود.
فیصل به دنبال نقشه‌های قبلی به وادی ین بو رفته بود
و سعی می‌کرد تا قبل از جمله جانانه به راه آهن حجاز ارتش خود را از جناح عقب‌ محفوظ نماید.
برای آسوده کردن او از مشکلات قبایل حرب، برادر ناتنی جوانش، یعنی زید از ربیغ به سوی وادی صفرا حرکت کرده، و در این مأموریت او تحت نظر شریف علی بود.
قبایل حرب که پیشروی‌ می‌کردند، به طور موثری ارتباطات و تدارکات بین مدینه و بیر عباس‌ را مورد تهاجم و غارت قرار می‌دادند.
آن‌ها تقریبا هرروز تعدادی شتر و تفنگ، اسیر جنگی و یا فراریان ترک را برای فیصل گسیل می‌داشتند.
ربیغ با اولین حمله‌های هواپیماهای ارتش ترک در هفتم نوامبر به لرزه درآمده بود.
اما با رسیدن چهار هواپیمای انگلیسی و ماشین‌های‌ جنگی انگلیس تحت فرمانده‌ی سرگرد راس نیروی مجدد و آرامشی‌ دوباره یافته بود.
سرگرد راس به خوبی عربی تکلم می‌کرد و فرمانده‌ی‌ بی‌نظیر بود و همه در یاری‌های گران بهایش به این جنگ متفق‌القول بودند.
هر هفته توپ‌های بیشتری می‌رسید تا اینکه ما مجموعا بیست و سه دستگاه‌ توپ داشتیم. لیکن بیشتر آن‌ها دیگر کهنه و از کار افتاده و از نوع‌ چهارده بودند.
علی، حدود سه هزار نفر پیاده نظام عرب داشت 
که دو هزار نفر آن‌ها سربازان حرفه‌ای بایونیفورم خاکی تحت فرمانده‌ی‌ عزیز المصری بودند.
همین‌طور نهصد نفر شتر سوار و سیصد نفر هم‌ سربازان مصری جزو افراد علی محسوب می‌شدند.
ضم نا قرار بود که‌ ارتش فرانسه هم چند نفر توپچی به جبهه آن‌ها اعزام نماید.
شریف عبد اللّه هم بالاخره در دوازدهم نوامبر از مکه حرکت‌ کرده 
و دو هفته بعد تقریبا در آنجائی که می‌خواست، یعنی در جنوب و شرق و شمال شرقی مدینه موضع گرفت، 
و اکنون می‌توانست تدارکات‌ ارتش ترک و خطوط ارتباطی آن‌را با مدینه که از کاسم و کویت می‌رسید قطع کند.
عبد اللّه چهار هزار نفر به همراه داشت، 
ولی فقط سه مسلسل و ده توپ فرسوده کوهستانی در اختیار داشت که در طائف و مکه به غنیمت‌ گرفته بود.
نتیجتا او از نظر تجهیزات در حد کفایتی نبود که بتواند نقشه‌ حمله متمرکز به مدینه را به همراه علی و فیصل به اجرا درآورد.
ولی‌ می‌توانست به هر حال تا حدی از نفوذ ارتش ترک جلوگیری کند.
و برای‌ این منظور، او در حناکیه، یعنی در یک کویر در هشتاد میلی شمال شرقی‌ مدینه موضع گرفته بود که مسافت آن از محل مورد نظرش خیلی دور بود و لذا نمی‌توانست به حد کافی موثر واقع شود.
مسئله انبار مهمات در ین بو به خوبی اداره می‌شد.
گارلند مسائل‌ بازرسی و تحویل مهمات را به عبد القا در واگذار نموده بود.
عبد القا در، استاندار فیصل بود که بسیار سریع و سیستماتیک عمل می‌کرد.
کفایت او برای ما بسیار اهمیت داشت،
زیرا که اعتماد به او، به ما امکان می‌داد تا به مشکلات مهم‌تر دیگر بپردازیم.
فیصل مردم بادیه‌نشین و غلامان و مردم‌ کوچه و بازار را مسلح می‌کرد و آن‌ها را چون افرادی که تحت فرمانده‌ی‌ عزیز در ربیغ تعلیمات نظامی دیده بودند به صفوف ارتش می‌گماشت.
و گارلند کلاس‌های انفجار و تخریب را درس می‌داد، کار توپچی‌ها را به عهده می‌گرفت، مسلسل‌ها، فرمان‌ها و وسائل کنترل وسائط نقلیه را تعمیر می‌کرد و تمام سلاح‌ها را مجهز می‌نمود، 
و بدین ترتیب ما سرگرم‌ بودیم و احساس اطمینان می‌کردیم.
فیصل که هنوز به تذاکرات ما در مورد اهمیت الو جه عمل نکرده‌ بود، 
خیال داشت به جوحینا حمله کرده و آنجا را متصرف شود.
در عین حال با بیلی، قبیله پرجمعیتی که در الو جه مستقر بود، در تماس بود و امیدوار بود که آن‌ها از وی حمایت کنند.
شیخ بزرگ آن‌ها، سلیمان‌ رف ادا وقت‌گذرانی می‌کرد و در واقع نسبت به فیصل عداوت می‌ورزید.
زیرا ترک‌ها او را به مقام پاشائی مفتخر نموده و از او تجلیل نموده بودند.
ولی پسر عمویش حامد توسط شریف مسلح شده و به تازگی کاروان‌ کوچکی از هفتاد شتر را که محموله آن‌ها مهمات و اسلحه بود و از ال اولی به سوی شهر نظامی تحت تصرف ترک‌ها رهسپار بود به اسارت‌ گرفته بود.
همچنان که من عازم خیف حسین بودم تا نقشه تصرف الو جه را دوباره برای فیصل تشریح و تاکید نمایم، خبر رسید که حمله ترک‌ها در بیر بن حسنی دفع شده و به عقب رانده شده‌اند.
عوامل دیده‌بانی سوار نظام و گردان شترسوار آن‌ها به سوی تپه‌های دور به عقب رانده شده‌ و اعراب آن‌ها را متفرق ساخته بودند، 
و این اخبار جدید برای ما بسیار مسرت‌بخش بود.
و بدین ترتیب با خبرهای خوشی که به ما رسید، همراه با بانی‌ اصلی این سفر، یعنی شریف عبدالکریم بیضا وی، برادر ناتنی محمد و امیر جوحینا که به عقیده من عین حبشی‌ها بود، این مسافرت را آغاز کردیم.
بعدها به من گفتند که مادر او دخترک کنیزی بود که پدر او یعنی‌ امیر پیر در اواخر حیاتش با وی ازدواج کرده بود.
عبدالکریم مردی با قدی متوسط و باریک و رنگی سیاه چون ذغال داشت.
او بسیار خوش‌ رفتار و سن او حدود بیست و شش سال بود، 
اما جوان تر به نظر می‌آمد و طره‌ای از ریش بر چهره او دیده می‌شد.
او بسیار ناآرام و فعال بود و در بذله‌گویی و هرزه‌گویی ید طولایی داشت.
او از ترک‌ها به خاطر این که‌ از رنگ چهره‌اش خوششان نمی‌آمد متنفر و منزجر بود اعراب در مورد رنگ آفریقایی‌ها زیاد حساسیتی ندارند، 
اما در مورد هندی‌ها از نظر نژادی حساسند ، و با من بسیار صمیمی و نزدیک بود.
سه یا چهار نفر از افرادش همراه او بودند که همه به خوبی مسلح شده بودند.
ما سفر سریع‌ و تندی داشتیم.
چون عبدالکریم شتر سوار معروفی بود که مسافت‌های‌ بین دو منزلگه معمولی را با سرعتی سه برابر سرعت معمول طی می‌کرد و به این مسئله افتخار می‌نمود.
این شترسواری برای من خیلی مشکل بود، اما هوا خنک و ابری بود و گاهی چند قطره باران می‌بارید.
بنابر این من اعتراضی نداشتم.
بعد از شروع سفر، سه ساعتی چهار نعل و بدون هیچ توقف راه‌ پیمودیم.
این تاخت و تاز چهار نعل چنان معده ما را به حرکت واداشته‌ بود که دیگر هیچ چیز در آن نمانده بود.
لذا ما کمی توقف کردیم و کمی‌ نان خوردیم و قهوه ای نوشیدیم تا آفتاب غروب کرد.
در حالی که‌ عبدالکریم در یک کلمه کشتی با یکی از افرادش همچنان زورآزمایی‌ می‌کرد.
بالاخره وقتی‌که او خسته شد، در گوشه‌ای نشست 
و با همراهانش‌ مشغول بذله‌گویی و داستان‌پردازی شد.
تا این که آن‌ها نفسی تازه کردند و به رقص پرداختند.
رفتار آن‌ها خیلی مسرت‌بخش بود، اما هیچ وقار و سنگینی نداشت.
پس از این که ما دوباره به راه افتادیم، پس از یک ساعت تاخت‌وتاز سریع در اوایل شب به انتهای کویر ته اما رسیدیم.
اکنون ما در پای یک‌ سلسله تپه‌های کم ارتفاع بودیم که از سنگ و ماسه تشکیل شده بودند.
هنگامی‌که من یک ماه پیش از حمرا می‌آمدم از جنوب این منطقه عبور کرده بودم، و حالا ما از آن عبور کرده و از وادی عقیده که یک دره‌ باریک و پوشیده از شن بود و همیشه در آن باد می‌وزید به طرف بالا راه‌ می‌پیمودیم.
چون چند روز قبل سیلی در این دره روان شده بود، راه‌ رفتن برای شترهای ما چندان مشکل نبود، 
اما چون مسیر ما شیب تندی داشت مجبور بودیم که یواش‌تر و تقریبا به طور قدم به قدم پیش برویم.
البته این شترسواری با قدم‌های آهسته برای من بسیار لذت‌بخش بود تا کمی بیاسایم، اما عبدالکریم از این وضع آنقدر عصبانی شد که وقتی‌ ما پس از یک ساعت ابتدای سربالایی رسیدیم او دوباره به تاختن شترها پرداخت 
و در آن شب تاریک در آن سراشیبی در عرض نیم ساعت به‌ نزدیکی‌های نخل مبارک رسیدیم که دشتی هموار و محل عمده نخلستان های جوحینای جنوبی بشمار می‌رفت.
همچنانکه نزدیک‌تر شدیم شعله‌های آتش و دودی که در اثر آن از لا بلای درختان نخل بلند می‌شد به چشم می‌خورد.
و از زمین صدای‌ غرش هزاران شتر که به هیجان آمده بودند و همچنین صدای رگبار گلوله‌ها و فریادهای کسانی که در تاریکی به دنبال رفقای خود می‌گشتند به گوش می‌رسید.
چون مادر ین بو شنیده بودیم که نخل مبارک تخلیه شده، این همهمه ما را به حیرت وامی‌داشت و پنداشتیم که شاید این سرو صدا و آشوب از سوی دشمن است.
ما آهسته و آرام از انتهای یک نخلستان‌ و از میان کوچه باغی که بین دو دیوار کوتاه گلی بود عبور کردیم و به‌ تعدادی از خانه‌های خاموش و ساکت رسیدیم.
عبدالکریم در ورودی‌ دو لتی خانه سمت چپ ما را باز کرد و شترها را به درون آن برد و در کنار دیوار آن‌ها را خوابانید تا کسی آن‌ها را نبیند.
سپس یک شانه فشنگ‌ در خزانه تفنگش قرار داد و با نوک پا و آهسته و محتاط از همان کوچه به‌ طرف سر و صدا پیش رفت تا از چگونگی اوضاع مطلع شود.
ما در همان جا به انتظار او نشستیم.
عرقی که در اثر تکان زیاد شترسواری لباس هایمان را خیس کرده بود، رفته‌رفته سرد شد و همچنان در آب شب سرد در انتظار ماندیم.
او پس از نیم ساعت مراجعت کرد و گفت که فیصل با گردان شتر سوارانش هم‌اکنون به اینجا رسیده و ما می‌بایستی به پائین برویم و به‌ وی ملحق شویم.
لذا ما شترها را بیرون آورده سوار شدیم.
از آنجا از کوچه دیگری از میان خانه‌ها عبور کردیم که در سمت راست آن‌ها نخلستان‌ انبوهی قرار داشت.
در انتهای این نخلستان عده زیادی از اعراب و شترها با یک سردرگمی عجیب در حرکت بودند و همه با صدای بلند فریاد می‌زدند.
ما از میان آن‌ها عبور کردیم و از صخره‌ای گذشتیم و به بستر وادی ین بو که فضای وسیعی بود رسیدیم.
وسعت آن تا آنجا که نور آتش‌هایی که برافروخته بودند اجازه می‌داد، دیده می‌شد.
هوا مرطوب‌ بود 
و بستر دره به علت سیلابی که دو روز پیش در آنجا جریان یافته بود پر از گل و لای شده بود.
بنابراین شترها از روی گل و لای بستر دره سر می‌خوردند و محتاطانه قدم برمی‌داشتند.
ما فرصت این که به این چیزها توجه کنیم نداشتیم و فقط آنچه که‌ نظر ما را به خود جلب می‌کرد ارتش فیصل بود که سرتاسر دره را از کران تا کران پر کرده بود.
در میان دره صدها آتش از بوته‌های خار برافروخته بودند و در اطراف آن اعراب مشغول تهیه قهوه بودند.
بعضی‌ از آن‌ها مشغول خوردن و بعضی دیگر خوابیده بودند و چنان ساکت‌ بودند که گویی در میان عباس خود از این جهان درگذشته‌اند.
آن‌ها در بهت جمعیتی سردرگم در میان شترها در کنار یکدیگر دراز کشیده بودند، و شترها آنجا را چنان کثیف و درهم ریخته بودند که در کلام نمی‌گنجد.
شترها در سرتاسر محوطه خوابیده بودند و بعضی از آن‌ها با یک زانوی بسته لنگان‌لنگان به این‌سو و آن سو می‌رفتند و از فرط گرسنگی و هیجان به خروش آمده بودند.
نگهبانان به این طرف و آن‌ طرف می‌رفتند و عده‌ای مشغول پیاده کردن بار شترها بودند و تعدادی‌ قاطر مصری هم در میان صحنه به این‌ور و آن‌ور می‌پریدند و به هیجان آمده‌ بودند.
ما به زحمت راه خود را می‌گشودیم و پیش می‌رفتیم، تا اینکه‌ به وسط دره رسیدیم و در آنجا شریف فیصل را یافتیم
و شترها را در نزدیکی او متوقف نمودیم.
برای او قالی‌ای بر روی سنگ‌ها گسترده‌ بودند و او بین شریف شرف، قائم مقام عمارت و طائف، که پسر عمویش‌ بود، و مولود پیر وطن‌پرست و خشن بین‌النهرین که اکنون معاون امور جبهه بود نشسته بود.
در برابر او منشی‌ای نشسته بود و فرمانی را که او صادر می‌کرد می‌نوشت، و در پشت سرش شخص دیگری در زیر نور چراغی که یکی از غلامان نگه داشته بود گزارش‌هایی را با صدای بلند برای او قرائب می‌کرد.
در آن شب، بادی نمی‌وزید و هوا سنگین به نظر می‌رسید و شعله‌های آتش بدون اینکه با وزش باد به این‌سوی و آن‌سوی‌ متمایل شوند به طور مستقیم و عمودی زبانه می‌کشید.
فیصل، مانند همیشه با لبخندی حاکی از رضایت خاطر به من خوش‌آمد گفت و تا پایان گفته‌هایش که منشی می‌نوشت ما را در انتظار گذاشت.
و بعد که کارش تمام شد، از اینکه در این سردرگمی نمی‌توانست‌ از من استقبال بهتری کند عذرخواهی نمود و پس از این که غلامان را برای صحبت‌های محرمانه مرخض کرد، نشستیم.
همچنانکه آن‌ها می‌رفتند و بقیه اطرافیان به ما خیره شده بودند یکی از شترها لنگان لنگان‌ به سوی ما آمد درحالی‌که عصبانی بود و نعره می‌کشید.
مولود سعی‌ کرد تا او را از محلی که نشسته بودیم دور کند.
اما موفق نشد و بار علوفه‌ای که روی شتر بود روی من و شرف و چراغ افتاد.
فیصل سراسیمه‌ شد و گفت: خدا را شکر که بار او کره و یا کیسه‌های طلا نبود .
پس ازیان اتفاق خنده‌آور، دوباره نشستیم و او برای من وقایع غیر منتظره‌ای‌ را که طی بیست و چهار ساعت گذشته در جبهه‌های جنگ اتفاق افتاده‌ بود تعریف کرد.
ترک‌ها از اطراف نیروهای عرب در وادی صفرا از طریق یک جاده‌ کناری که از تپه‌ها می‌گذرد عبور کرده و عقب‌نشینی آن‌ها را قطع کرده‌ بودند.
افراد قبیله حرب که از این واقعه سر در گم شده بودند در دره‌های‌ تنگ دو طرف جاده پنهان شده و از میان صخره‌ها دوتایی سه‌تایی فرار کرده و چون نگران زن و فرزندان خود بودند به سوی خانه‌هایشان رفته‌ بودند.
سواره نظام ارتش ترک به سوی دره یورش برده و از گذرگاه ذفران‌ به بیر سعید رفته بودند.
و در آنجا غالب بیک فرمانده آن‌ها زید را که انتظار چنین حمله‌ای را نمی‌کشید درحالی‌که در چادرش خواب بوده غافل‌ گیر می‌کند.
لیکن زید به موقع از این حمله مطلع شده 
و به کمک‌ شریف عبد اللّه بن ثواب یکی از مبارزین قدیمی حریث موفق می‌شود که‌ در برابر این حمله تا آنجا مقاومت کند که تعدادی از چادرها را جمع کرده‌ و بار شترها کند و فرار نماید.
زید خود موفق به فرار می‌شود، 
اما نیروهای‌ او پراکنده شده و در تاریکی شب به سوی ین بو فرار می‌کنند.
و بدین ترتیب جاده ین بو برای ترک‌ها باز شده بود و فیصل تازه‌ یک ساعت قبل از ما با عجله به آنجا رسیده بود.
او با پنج هزار نفر به آنجا آمده بود تا بتواند از موضع خود دفاع کند، تا اینکه برای دفاع قابل‌ اطمینانی چاره‌اندیشی کند.
سیستم جاسوسی او از هم گسیخته بود.
اعضاء قبیله حرب که جرأت خود را در آن شب ظلمانی از دست داده‌ بودند، خبرهای عجیب‌وغریبی از اینجا و آنجا می‌آوردند و از نیروها و حرکات و اهداف ترک‌ها چیزهای جوراجوری می‌گفتند.
اکنون‌ فیصل نمی‌دانست که آیا ترک‌ها می‌خواهند به ین بو حمله کنند و با به‌ تصرف گذرگاه‌های وادی ین بو قانع شده و به سوی وادی صفرا روانه‌ خواهند شد، درحالی‌که اکثر نیروهای خود را به سواحل ربیغ و حواشی‌ مکه خواهند فرستاد.
به هر حال از هر دو نظر مسئله خیلی جدی و بحرانی‌ بود 
و بهترین رخدادی که می‌توانست پیش بیاید آن بود که وجود فیصل‌ در اینجا آن‌ها را به سوی او متوجه سازد تابدینوسیله آن‌ها در آنجا سرگرم شوند و فیصل با آن‌ها روبرو شده و با جنگ و گریز معطلشان کند تا ما ین بو را تقویت کنیم.
به هر حال فیصل با تمام نیرو هرچه می‌توانست با کمال‌ شعف انجام می‌داد.
بنابراین من نشسته 
و با اخبار و یا شکایات و مشکلاتی‌ که برای او می‌رسید آشنا می‌شدم.
شرف که در کنار من نشسته بود خلال دندانی را در دست داشت و با آن‌ دندانه‌ای خود را خلال می‌کرد و مگر یک یا دو کلمه در هر ساعت کلامی‌ بر زبان نمی‌آورد و آن هم در موقعی بود که کسی مشکلات و یا شکایتی‌ از وضع جنگ را مطرح می‌ساخت که در این مواقع او چند کلمه‌ای‌ در تائید این مشکلات حرف می‌زد.
مولود مرتبا از آن طرف فیصل‌ به سوی من دراز می‌شد و مشتاقانه کلمه به کلمه گزارش‌هایی را که بر له‌ یک ضد حمله فوری بود برای من تکرار می‌کرد.
این وضع تا ساعت چهار بعد از نیمه شب ادامه داشت، 
و رفته‌ رفته رطوبت بستر دره از قالی‌ای که ما روی آن نشسته بودیم به بالا نفوذ کرده بود و لباس‌های ما را مرطوب ساخته بود، و بدین ترتیب هوای‌ سرد و لباس مرطوب ما را به لرزه انداخت.
مقر ما رفته‌رفته در سکوتی‌ سنگین فرو رفته بود و افراد و شترها یکی یکی به خوابی عمیق فرورفته بودند.
مه سفید رنگی روی آن‌ها را فراگرفته 
و آتش‌ها خاموش شده و دود غلیظی از تل آن‌ها به آسمان برمی‌خاست.
کوه روزوه که در پشت سر ما قرار داشت سر به آسمان بلند کرده بود و با شکوه و عظمتی بیش از همیشه در زیر نور آرام ماه چنان بود که گویی در بالای سر ما معلق است.
بالاخره فیصل کارهای فوری خود را پایان داد.
سپس ما چند عدد خرما خوردیم که تا حدی جلوی گرسنگی ما را گرفت، و بعد روی قالی‌ نمناک خوابیدیم و زانوها را جمع کردیم.
همچنانکه من غنوده بودم، دیدم که محافظین بیع شه آهسته آمدند و عباهای خود را روی فیصل‌ انداختند و آن موقعی بود که مطمئن بودند که او می‌خواهد بخوابد.
یک ساعت بعد، درحالی‌که تمام اعضای بدن ما درد می‌کرد، در سپیده صبح بیدار شدیم چون هوا سرد بود و دیگر نمی‌شد خودمان را به خواب بزنیم .
غلامان از شاخه‌های نخل آتشی افروختند تا گرم شویم‌ و من و شرف به دنبال غذا و سوخت می‌گشتیم.
هنوز از هرسو افراد مختلف پیام می‌آوردند که به زودی ما مورد حمله واقع خواهیم شد.
و قرارگاه ما هنوز هاج‌وواج سردرگمی بود.
لذا فیصل تصمیم گرفت‌ تا در جای دیگری موضع بگیرد، 
زیرا در اینجا که بودیم اگر در تپه‌های‌ بالاتر باران می‌بارید بزودی سیلاب جاری می‌شد 
و از طرف دیگر فیصل‌ لازم می‌دید که بهر نحو ناآرامی افراد خود را تسکین داده و فکر آن‌ها را به کاری مشغول کند.
هنگام یکه طبل‌ها به صدا درآمد، با عجله شترها را بار کردند.
و بعد از علامت دوم همه سوار شدند و به چپ و راست حرکت کردند و با فیصل از دو طرف فاصله گرفتند، و فیصل سوار بر مادیان در جلو محافظین خود در وسط جبهه، و به دنبال وی شرف کمی عقب‌تر، و بعد علی که‌ پرچ مدار سپاه بود.
مردی ورزیده و شگفت‌آور از اهالی نجد با چهره‌ای‌ چون باز که موهای مشکی اطراف آن را فرا می‌گرفت، به دنبال آن‌ها حرکت می‌کرد.
علی با لباسی پر زرق و برق بر شتری بلند قد سوار بود.
و پشت سر او تمام شریف‌ها ، شیوخ و غلامان و خود من با محافظین در حرکت بودیم.
آن روز صبح هشتصد نفر جزو محافظین فیصل بودند.
فیصل سوار بر اسب به بالا و پائین می‌تاخت تا جایی را برای استقرار افرادش پیدا کند.
و بالاخره در حاشیه دره کوچکی در شمال دهکده نخل مبارک‌ ایستاد.
خانه‌های دهکده چنان در انبوه درختان نخل پنهان بودند که فقط چند تا از خانه‌ها از لا بلای درختان دیده می‌شد.
در کناره جنوبی این‌ دره و در زیر چند تپه ماهور، فیصل دو چادر خود را برافراشت.
شرف‌ نیز چادری مخصوص خود داشت.
ما با بعضی از شیوخ به چادر شرف‌ رفتیم.
محافظین هم جای نگهبانی خود را درست کردند و سایه‌بان هایشان را زدند.
و توپچی‌های مصری هم پائین‌تر از ما تعداد بیست چادر خود را با نظم و ترتیب خاصی که در ارتش معمول است برافراشتند.
و بدین منوال در ظرف مدت کمی در آنجا جمعیت کثیری اردو زدند اگر چه از نظر جزئیات ابهت زیادی نداشت.
ما در اینجا دو روز ماندیم، و بیشتر وقت را در مجالست فیصل‌ گذراندیم و بدین ترتیب با روش فرمانده‌ی او تجربیات عمیق‌تری کسب‌ کردیم، 
و مخصوصا آنکه این تجربه در موقعیت بسیار جالبی بود که‌ روحیه آن‌ها به علت گزارش‌های ترسناکی که می‌رسید و به واسطه شکست‌ قبیله حرب شمالی بسیار ضعیف شده بود.
فیصل برای تقویت روحیه‌ افرادش به شدت تلاش می‌کرد و برای اینکه در این مورد با بیشترین‌ اعتمادی عمل کند به تمام کسانی که در مجاورت او بودند روحیه می‌داد.
او به آسانی در دسترس بود و تمام کسانیکه در پشت چادر او انتظار می‌کشیدند می‌توانستند به نوبت با او ملاقات کنند،
و او هرگز از وقت‌ شاکیان کم نمی‌گذاشت؛
حتی زمانیکه عده‌ای با خواندن چند بیت شعر شکایات خود را به گوش او می‌رساندند باز هم به آن‌ها رسیدگی می‌کرد.
او همیشه به شکایات گوش می‌داد و اگر زمانی خود او مسایل را رسیدگی‌ نمی‌کرد، مسئله را به شرف یا فیض ارجاع می‌کرد تا به جای او رسیدگی‌ کنند، 
و این شکیبایی بی‌نهایت او برای من درس بسیار گران بهایی بود تا معنی رهبری محلی در عربستان را به خوبی دریابم.
خودداری و کنترل نفس او به همان اندازه عظیم و قابل توجه بود.
هگامیکه میرزوک التخیمی رئیس تشریفات او از طرف زید آمد تا داستان شرمسارانه فرار و شکست آن‌ها را شرح دهد، 
فیصل در برابر همه‌ فقط خندید و او را به کناری فرستاد که منتظر شود؛ تا اینکه او شیوخ حرب‌ و عقیل را که بی‌توجهی آن‌ها عمد تا باعث این فاجعه بود ببیند.
او این‌ها را با وقار تمام سان دید و با بی‌اهمیت شمردن مسایل آن شکست، کمی‌ راجع به تلفات سنگینی که وارد کرده و یا تلفات سنگینی که وارد شده‌ بود صحبت کرد، 
و سپس او میرزوک را صدا کرد و بعد در چادر را فرو انداختند.
و این علامت آن بود که در چادر فیصل گفتگوی محرمانه‌ای‌ جریان دارد.
من درباره معنی اسم فیصل فکر کردم که به معنی شمشیری‌ است که به سوی زمین فرو برده می‌شود و از صحنه‌ای که با این نام مجسم‌ می‌شود به خود لرزیدم، 
اما او برای میرزوک جایی را در روی فرش خود نشان داد و گفت: بیا!
و برای ما از جریان شگفتی‌های جنگ و شب‌هایت بگو، و ما را سرگرم کن .
میرزوک که جوانی خوش سیما و باهوش بود و چهره او بسیار دقیق می‌نمود با روحیه‌ای که یافته بود با لهجه عطیبی‌ خود فرار زید را به خوبی مجسم نمود
و وحشت این ثواب آن یاغی‌ مشهور را نیز بیان کرد.
و همین طور آسیب‌پذیری حسین پدر شریف علی، اهل حریث و چگونگی از دست دادن قوری‌های قهوه‌اش را با وضع‌ مضحکی، تعریف کرد.
فیصل هنگام گفتگو دارای صدایی پرطنین بود و از آن برای‌ مسحور ساختن افرادش استفاده کرده و به نحو بارزی به کار می‌برد.
از نظر آن‌ها او با لهجه‌ای عشیره‌ای صحبت می‌کرد، 
اما به طور کنجکاوی برانگیزی‌ هنگام گفتگو درنگ می‌کرد، گوئی که به طور مشقت‌باری در بکار بردن‌ هر لفظی تردید دارد و در میان الفاظ و عبارات به دنبال جمله و عبارت‌ مخصوصی است تا همان عباراتی را که بجا و مناسب است پیدا کند.
احتمالا افکار و اندیشه‌های او سریع‌تر از قوه ناطقه‌اش بود، زیرا عباراتی‌ که بالاخره بر زبان می‌آورد، معمولا ساده‌ترین عباراتی بودند که به‌ بهترین وجهی از نظر احساسات و عواطف بر روی شنونده تأثیر می‌گذاشتند.
گفتار او چنان با دقت و ظرافت و کلمات و عباراتی که بکار می‌برد چنان دقیق و متناسب بودند که انسان می‌توانست شهامت روح‌ او را از لا بلای الفاظش حس کند.
در سایر مواقع، او مملو از بذله‌گویی و گفتارهای خوش بود همان شیوه گفتاری که از جذابیت و شیوایی مخصوص پندار نیک اعراب‌ حکایت می‌کند.
شبی، او با شیوخ رفاعه سخن گفت.
او آن‌ها را برای‌ متصرف ساختن دش نی که در این‌سوی بیر الف اجیر و سرزمینی پست و پوشیده از بیشه‌های اقاقیا و گز در بستری از رودخانه و سیلاب که برو که‌ و بیر سعید را به هم متصل می‌نمود، اعزام کرد.
او با نرمی و ملایمت به‌ آن‌ها گفت که ترک‌ها به سوی آن‌ها می‌آیند، 
و آن‌ها وظیفه دارند تا در برابر ترک‌ها بایستند و فتح و پیروزی را به کمک خداوند به دست آورند.
و او در آخر کلامش اضافه نمود که این پیروزی، اگر آن‌ها در خواب باشند به دست نخواهد آمد.
مخاطبین پیر در عربستان پیر مردها از جوانان‌ ارزششان بیشتر است تحت تأثیر سخن‌های او به هلهله و سخن گفتن در آمدند 
و بعد گفتند خداوند او را نه یک بار بلکه دو بار پیروز خواهد ساخت‌ و در پایان، سخنان خود را با نیایش و دعایی به پایان بردند که با هم می‌گفتند انشا اللّه که خداوند عمر تو را آنقدر طولانی کند که شاهد تعداد بی شماری‌ از فتوحات و پیروزی‌ها باشی.
و بدین ترتیب آن‌ها با تأثیر گفتار او و ترغیب‌ و تشویقی که از سوی او به‌کار رفته بود تا صبح بیدار ماندند و از آنجا مراقبت کردند.
برنامه روزانه ما در قرارگاه فیصل خیلی ساده بود.
قبل از طلوع‌ آفتاب امام جماعت ارتش از تپه‌ای که در بالای قرارگاه بود بالا می‌رفت‌ و با صدایی حیرت‌آور اذان می‌گفت.
صدای او کمی کلفت ولی پر طنین‌ بود و چون یک بلندگو در کوه‌ها انعکاس می‌یافت و کوهپایه‌ها با بی‌اعتنایی‌ آن را طنین می‌دادند.
ما با صدای او برخاسته یا نیایش و یا به او در دل‌ ناسزا می‌گفتیم! .
بعد از اینکه اذان او تمام می‌شد، امام ویژه فیصل به‌ آرامی بانگ برمی‌آورد و با صدایی چون موسیقی از بیرون چادر اذان‌ می‌گفت.
در عرض یک دقیقه، یکی از پنج نفر غلامان فیصل که همه‌ از مو الی بودند، 
ولی تا موقعیکه خودشان می‌خواستند می‌توانستند خدمت به فیصل را ادامه دهند.
و چون خدمت به او برایشان پرسود و خالی‌ از لطف نبود، با رغبت می‌گفتند که خدمت به ارباب خود را ترجیح‌ می‌دهند با قهوه شیرین برای من و شرف می‌آمد.
اولین فنجان قهوه‌ شیرین در سرمای اول صبح لذت‌بخش و مناسب بود.
و بعد از حدود یک ساعت، در چادر فیصل را می‌گشودند.
و آن‌ بدین معنی بود که اکنون فیصل برای پذیرفتن سران خود آمادگی دارد.
همیشه در این موقع چهار یا پنج نفر در حضور او بودند.
و بعد از اینکه‌ خبرها به اطلاع او می‌رسید یک سینی صبحانه برای او می‌آوردند.
مواد اصلی این سینی صبحانه از خرمای وادی ین بو، 
و بعضی اوقات هم‌ از کیک‌های پر ادویه مخصوصی بود که مادر بزرگ قفقازی او از مکه‌ برایش می‌فرستاد.
و در بعضی اوقات هم غلام فیصل هجر یس بیسکویت های مخصوص و دانه غلاتی می‌آورد که خود او تهیه می‌کرد.
و بعد از صبحانه هم ما با صرف قهوه بدون شکر و چای شیرین همچنان مشغول‌ می‌شدیم 
و فیصل مشغول مکاتباتی می‌شد که خود دیکته می‌کرد و منشی های مخصوص او می‌نوشتند.
یکی از منشی‌ها، فیض القوسین بود که‌ خود ماجراجویی مشهور، 
و دیگری امام، مردی افسرده بود و با چتر کهنه‌ای که همیشه از برآمدگی زین و جهاز آویزان می‌کرد برای افراد ارتش مشخص و شناخته‌شده بود.
گاهی در این ساعت شخصی برای‌ مذاکرات محرمانه به محضر فیصل پذیرفته می‌شد ولی این مسئله به ندرت‌ اتفاق می‌افتاد.
چون این چادر فقط مخصوص خود فیصل بود.
این چادر یک چادر معمولی گرد و مدور بود که در آن سیگار فراوان و یک تخت خواب سفری و یک قالی کردی اعلا و یک قالیچه سجاده‌ای کهنه شیراز و یک قالیچه بلوچ اعلا بود که فیصل هنگام نماز از آن استفاده می‌کرد.
در حدود ساعت هشت صبح، فیصل، خنجر سنتی خود را بر کمر زده و از این چادر به چادر دیگر که مخصوص بار عام و پذیرایی از حضار بود می‌رفت.
کف این چادر با دو گلیم کهنه فرش می‌شد.
فیصل در انتهای‌ چادر و رو به مدخل آن می‌نشست و ما به صورت دایره‌وار در اطراف او می‌نشستیم، و غلامان قسمت عقب چادر را بالا برده 
و در آنجا دور هم‌ جمع می‌شدند تا متقاضیان دیدار با فیصل را که در جلوی در چادر روی‌ شن‌ها نشسته و انتظار می‌کشیدند تا نوبت آن‌ها فرارسد، کنترل کنند.
اگر ممکن می‌شد، این کار تا ظهر پایان می‌یافت، و آن وقت امیر از جای‌ خود بلند می‌شد.
و بعد ما که از نزدیکان و میهمانان خانواده بودیم دوباره با وی‌ به چادر ویژه فیصل می‌رفتیم.
و سپس هجر یس و سالم سینی‌های ناهار را می‌آوردند که در آن‌ها بشقاب‌های متعددی بسته به موقعیت چیده می‌شد.
فیصل در کشیده سیگار افراط می‌کرد، 
اما خیلی کم غذا می‌خورد، 
و عادت داشت که با انگشتان و یا با قاشق با لول یا، عدس، اسفناج، برنج، و کیک‌های شیرین بازی کند تا اینکه احساس می‌کرد دیگر همه آن‌ها که در سر سفره هستند سیر شده‌اند.
آن وقت به غلامان اشاره می‌کرد که‌ سینی‌ها را جمع کنند.
در یک لحظه سینی‌ها برچیده می‌شد و غلامان‌ دیگر با آفتابه و لگن وارد می‌شدند تا در جلوی در چادر آب بریزند غذا خوردن سریع امیر شکایت‌های خنده‌آوری داشتند، و موقعیکه به حضور امیر می‌آمدند برای خود غذای مخصوص تهیه می‌کردند.
بعد از غذا ما مدتی به گفتگو می‌نشستیم و دو فنجان قهوه و فنجان دیگری از چای‌ سبز رنگ غلیظ خوش‌مزه می‌خوردیم.
و بعد در ساعت دو بعد از ظهر در چادر بسته می‌شد.
و این بدان معنی بود که فیصل باید استراحت‌ می‌کرد، و آنگاه او مشغول مطالعه و یا بعضی کارهای محرمانه می‌شد،
و بعد دوباره به چادر پذیرایی و بار عام جلوس می‌کرد و وقت خود را برای رسیدگی به امور افرادی که شکایت و یا کاری با او داشتند صرف‌ می‌نمود.
من هرگز ندیدم که حتی یک نفر از اعراب با دل تنگی و ناخوشنودی‌ از محضر وی بیرون رود.
و این مرهون درایت و حافظه او بود.
زیرا او هرگز مطلبی را فراموش نمی‌کرد و هرگز روابطی را که با مردم داشت‌ از یاد نمی‌برد.
و بعد اگر پس از دور دوم بار عام در بعد از ظهر وقتی برایش باقی‌ می‌ماند او با دوستانش به پیاده‌روی می‌رفت.
در این پیاده‌روی او اکثرا در مورد اسب‌ها و گیاهان گفتگو می‌کرد و به تماشای شترها و یا به سؤال و جواب در مورد خصوصیات اراضی مختلف می‌پرداخت.
او گاهی نماز مغرب را در جماعت می‌خواند، با وصف اینکه او از نظر تقوی افراطی‌ نبود.
و بعد از آن او بعضی اشخاص را محرمانه در چادر خصوصی خود ملاقات می‌کرد و مسایل نگهبانی و دیده‌بانی شب را برنامه‌ریزی و طراحی می‌نمود.
چون که بیشتر عملیات نظامی در شب انجام می‌شد.
شام‌ بین ساعت شش و هفت بعد از ظهر داده می‌شد و تمام افراد قرارگاه توسط غلامان اطعام می‌شدند. شام هم مانند ناهار بود.
با این تفاوت که غذای‌ شام برنجی بود که با قیمه‌های گوشت بز که کام لا در آب پخته می‌شد در هم آمیخته می‌شد.
و آن را مدفع السهر می‌نامیدند که یکی از غذاهای اصلی‌ بشمار می‌رفت.
و ما هنگام صرف شام ساکت می‌نشستیم تا همه غذای‌ خود را می‌خوردند.
پس از صرف شام، روز به پایان می‌رسید و فقط گاهی غلامی‌ یواشکی در فواصل زیاد فنجانی چای می‌آورد.
فیصل شب تا دیروقت‌ نمی‌خوابید و لذا اگر ما برای رفتن عجله می‌کردیم زیاد خوشحال‌ نمی‌شد.
هنگام اوایل شب او استراحت می‌کرد و تا آنجا که مقدور بود کارهای قابل اجتناب را کنار می‌گذاشت، 
و اغلب به دنبال یکی از شیوخ‌ محلی می‌فرستاد تا برای او از داستان‌ها و رخدادهای محلی صحبت کنند
و راجع به تاریخچه عشیره خود و شجره‌نامه آن گفتگو نمایند، 
و یا بعضی‌ از شعرهای عشیره‌ای را می‌آورد که حماسه‌های جنگی بسرایند، و این یک سنت قدیمی در میان اعراب است که بوسیله آن ذخایر عظیمی از مرثیه‌ها، عواطف و رخدادهایی که با تحولات هر نسل پیوند خورده، همچنان زنده نگه داشته شده است.
فیصل عشق و علاقه عجیبی به شعر عربی داشت و اغلب شب شعر دایر می‌کرد و به کسی که بهترین قطعه‌ شعر را می‌سرود جایزه می‌داد.
او به ندرت به شطرنج مشغول می‌شد و بدون اینکه زیاد فکر کند مهره‌ها را حرکت می‌داد و در این بازی مهارت‌ فوق‌العاده‌ای از خود نشان می‌داد، و گاهی،
احتمالا برای سرگرمی‌ من، از چیزهایی که در سوریه دیده بود و یا از زوایای تاریک تاریخ ترک‌ها و یا بعضی مسایل خانوادگی صحبت می‌کرد، 
و من به توسط او با بسیاری‌ از مردم و اقوام حجاز آشنایی یافتم.
ناگهان فیصل از من پرسید که آیا مایلم تا زمانیکه در جبهه هستم‌ مانند او لباس عربی بر تن کنم؟
او گفت که برای خودت بهتر است، چون‌ همانطوریکه ما باید با سنت‌های عربی زندگی کنیم، این لباس‌ها برای‌ این نوع زندگی راحت‌ترند.
بعلاوه خود من هم فکر کردم که عشایر با این لباس مرا عوضی نخواهند گرفت.
تنها کسانی که یونیفورم نظامی‌ خاکی می‌پوشیدند، از نظر اعراب افسران ترک بودند که در برابر آن‌ اعراب ناخودآگاه حالت دفاعی به خود می‌گرفتند.
ولی اگر من لباس‌ مکی می‌پوشیدم در برابر آن‌ها چون یکی از رهبرانشان جلوه‌گر می‌شدم؛ 
و بدین ترتیب می‌توانستم به راحتی به چادر فیصل وارد شده و یا از آن‌ خارج شوم، بدون اینکه هر بار توجه حضار غریبه را به خود جلب نمایم‌ و فیصل مجبور شود هر دفعه مرا به نوعی معرفی نموده و در مورد من‌ توضیح دهد.
من با این پیشنهاد فی‌الفور موافقت کردم و با خوشحالی از آن‌ استقبال نمودم؛ 
چون یونیفورم ارتش هنگام شترسواری شنیع و زشت‌ می‌نمود، و با موقعی که باید روی زمین می‌نشستیم ناراحت و ناجور بود.
درحالی‌که لباس عربی که من قبل از جنگ طرز پوشیدن آن‌را به خوبی فراگرفته و به آن خو کرده بودم در صحرا هم تمیزتر و هم راحت‌تر بود.
هجر یس نیز از این کار خوشحال شد و برای اینکه لباسی به اندازه‌ و مناسب برای من تهیه کند نهایت حسن سلیقه را بکار برد و جامه‌ای از ابریشم سفید با گلدوزی نخ طلائی که مخصوص عروسی بود 
و به تازگی‌ خواهر جد فیصل عمه بزرگش از مکه برایش فرستاده بود برای من‌ آورد.
من آن‌را پوشیدم و کمی با آزادی‌ای که در آن احساس می‌کردم‌ در اطراف نخلستان‌های نخل مبارک و برو که قدم زدم تا خود را به آن‌ لباس عادت دهم.
این دهکده‌ها نقاط دنج و دوستی داشتنی بودند که با خشت و گل بر روی زمین‌هائی که مرتفع بودند در اطراف نخلستان‌ها بنا گردیده‌ بودند.
نخل مبارک در شمال وبرو که در جنوب آن، در آن سوی یک دره‌ پر از خار و بوته قرار داشتند.
خانه‌های کوچک بودند و داخل اطاق‌ها را با گل می‌شستند لوا می‌کشیدند .
بطوریکه داخل اطاق خنک و خیلی تمیز بود و با یک یا دو زیرانداز مفروش می‌شدند. و در طاقچه‌ها چیزی جز چند ظرف و دیگ و سینی چیز دیگری به چشم نمی‌خورد.
کوچه‌های باریک با سایه درختان نی که به طور انبوهی روییده بودند پوشیده می‌شد.
حاشیه و اطراف زمین‌های مزروعی با دیوارهایی‌ که از گل و سنگ و خاکی که از شیار کنی بین ردیف‌های نخل اضافه‌ بر نیاز بود و یا از آشغال‌های بدردخور اطراف خانه ایجاد شده بودند، محصور می‌شد.
ارتفاع این سنگچین‌ها و دیوارها گاهی تا پنجاه فوت می‌رسید.
کناره دره باید در برابر سیلاب‌های زمستانی به خوبی محافظت‌ می‌شد. در غیر این صورت سیلاب‌هائی که از این دره گاه به گاه سرازیر می‌شد، زمین‌های مزروعی را پر از سنگ و گل و لای می‌کرد، و چون‌ این زمین‌ها، برای آبیاری، باید سطحشان پائین‌تر از بستر رودخانه باشد اگر در اثر سیل پر می‌شدند دیگر قابل آبیاری نبودند. قطعات زمین با چیزهائی که از شاخه‌های خرما درست می‌کردند از هم جدا می‌شد و یا گاهی بین آن‌ها چینه‌های گلی می‌ساختند که دورتادور آن جوی آب‌ بود.
در هر یک از باغ‌ها روی پلی بود که از سه یا چهار تیر درخت نخل‌ ساخته شده و زیر آن آب عبور می‌کرد و از روی آن و کنار دیوار چهارپایان می‌توانستند عبور کنند.
هر قطعه زمین دارای یک بند آب‌ بود، یعین راه آبی داشت که جلوی آن‌را با گل پرکرده بودند و هر وقت که نوبت آبیاری می‌رسید جلوی راه آب را بازمی‌کردند و با را آبیاری می‌نمودند.
و باز پس از اینکه آبیاری تمام می‌شد جلوی راه‌ آب را می‌بستند تا آب در جویبار جاری شده و برای آبیاری باغ‌های‌ دیگر از آن استفاده کنند.
نخل‌ها به ردیف‌های منظم کاشته می‌شد و با دقت زیاید از آن‌ها مواظبت می‌کردند.
پرورش نخل زراعت عمده‌ آنان بود ولی در بین نخل‌ها، جو، تربچه، خیار، و نوعی سبزی که مغز آن خوردنی است به عمل می‌آوردند.
و حتی در مناطقی که هوا خنک‌تر بود به کشت تاک و ایجاد تاکستان هم می‌پرداختند.
مقاومت فیصل در نخل مبارک فقط می‌توانست وقفه‌ای در جلوگیری از نفوذ دشمن باشد، و من احساس کردم که بهتر است به ین بو برگردم
تا بتوانم فکر چاره‌ای اساسی باشم و شاید بتوانم با وسایل‌ زمینی دریایی و تجهیزات جنگی کافی وسیله دفاع از بندر ین بو را فراهم‌ کنم.
زیرا نیروی دریایی انگلیس قول داده بود که در این زمینه از هر نوع کمکی دریغ ننماید.
ما پس از مشورت، صلاح را در آن دیدیم‌ که من زید را در جریان بگذارم و به کمک او در این مورد اقدامات‌ لازم را به عمل آورم.
لذا فیصل شتر بسیار تیزپا و مجللی برای من‌ اختصاص داد تا بتوانم هرچه زودتر به ین بو مراجعت کنم.
و سپس ما از تپه‌های عقیده از مسیر جدید وادی مس ره، به راه افتادیم.
زیرا که ما از ترس دیده‌بانان ارتش ترک مجبور بودیم تا از راه اصلی دوری جسته و از راه‌های فرعی خود را به ین بو برسانیم.
در این سفر بدر بن شفیعه با من همراه بود؛
و ما این راه را بدون هیچ توقف در عرض شش ساعت‌ طی کردیم و قبل از سپیده‌دم به یبنو رسیدیم.
چون از این سفر سه روزه‌ای که من برای دیدن فیصل رفته و مراجعت کرده بودم بسیار خسته و فرسوده‌ بودم و طی آن مگر لحظاتی چند نیاسوده و دائما تحت شرایط هیجان انگیزی به سر برده بودم مستقیما به خانه گارلند رفتم.
گارلند خود در خانه نبود.
او برای مأموریت به کشتی رفته بود.
من در خانه او روی‌ کاناپه‌ای افتادم و خوابم برد.
اما پس از مدتی بیدارم کردند و گفتند که زید دارد می‌آید.
لذا من برخاستم و به دیدن او رفتم و از این‌ سوی دیوارها لشکر شکست خورده او را دیدم که به شهر وارد می‌شدند آن‌ها حدود هشتصد نفر بودند.
آن‌ها آرام بودند ولی دیگر از هیچ نظر از شرمساری شکست، رنجور و ناراحت نبودند.
زید خودش روحیه‌ خوبی داشت و نسبت به این شکست چندان اعتنائی نداشت.
و همچنانکه‌ به شهر وارد می‌شد رو به سوی عبد القا در،
فرماندار شهر که در پشت سر او می‌آمد کرد و گفت: چرا شهر ما این طور مخروبه است!
من باید به پدرم‌ تلگراف بزنم که بزودی چهل نفر به اینجا اعزام کند تا بناهای عمومی‌ را در اینجا تعمیر کنند .
و او واقعا این کار را انجام داد.
من به کاپیتان‌ بویل تلگرافی فرستاده بودم که ین بو به طور وحشتناکی مورد تهدید است‌ 
و بویل بلافاصله جواب داده بود که ناوگان او اگر زودتر نرسد، به موقع‌ به اینجا خواهد رسید.
این آمادگی تسلی خاطر به جایی بود.
اخبار بدتری روز بعد به ما رسید.
ترک‌ها با اعزام نیروی عظیمی به نخل مبارک‌ از راه بیر سعید جلوی راه افراد فیصل را که هنوز به خوبی مستقر نشده‌ بودند گرفته بودند.
بعد از یک درگیری کوتاه، فیصل از آن‌ها جدا شده‌ و قرارگاه خود را رها کرده و در حال عقب‌نشینی به سوی ین بو بود.
و بدین منوال جنگ ما اکنون به مرحله حساس و آخرین پرده از نمایشی‌ سهمناک می‌رسید.
من دوربین خود را برداشتم و از پشت سنگرهای‌ دروازه شهر عکس بسیار جالبی از برادران گرفتم که به سوی شهر می‌آمدند.
فیصل در حدود دو هزار نفر همراه داشت، اما هیچ‌یک از عشایر جوحینا با وی نبودند.
چنان به نظر می‌آمد که آن‌ها خیانت کرده‌اند و آن یک ضایعه برای قبایل بود.
و این مسئله‌ای بود که هردوی ما تصورش رانکرده بودیم.
من بلافاصله به خانه او رفتم و او داستان را برایم شرح داد.
ترک‌ها با سه لشکر به آن‌ها حمله کرده 
و با تعدادی توپ کوهستانی که با قاطر و شتر حمل کرده بودند به آن‌ها یورش می‌بردند.
فرمانده‌ی ترک‌ها به عهده‌ غالب بیک بوده که افراد خود را با تسلط بسیار رهبری می‌کرده.
و او خود تحت فرمانده‌ی لشکر انجام وظیفه می‌نموده است.
فخری پاشا به طور خصوصی این حمله را همراهی می‌کرده که راهنمای او و واسطه او با اعراب شخصی به نام دخیل اللّه قاضی، قاضی شرع قبایل جوحینا بوده که‌ با شریف محمد علی بیضا وی عداوت داشت و بعد از او شخص دوم این‌ عشایر بشمار می‌رفت.
آن‌ها در اولین هجوم خود به وادی ین بو رسیده و به نخلستان‌های‌ برو که حمله می‌بردند و بدین ترتیب خطوط ارتباطی اعراب و ین بو را قطع می‌کنند، 
و از آنجا بر نخل مبارک هم مسلط شده و آنجا را مورد تهدید توپ‌های خود قرار می‌دهند.
آن‌ها هفت دستگاه توپ داشتند که‌ با آن‌ها می‌توانستند به آسانی نخل مبارک را به توپ ببندند.
فیصل ذره‌ای ناراحت نشده، اما در جناح چپ خود از جوحینا صرف نظر نموده و از دره بزرگ به طرف پائین حرکت می‌کند.
او جناح وسط و جناح راست‌ را در نخل مبارک نگه می‌دارد توپخانه مصری را به کوه عقیده می‌فرستد تا از تصرف آن توسط ترک‌ها جلوگیری کند.
و بعد با دو توپ پانزده‌ پوندی خود برو که را به توپ می‌بندد.
رسیم، یک افسری سوری که قبلا فرمانده توپخانه در ارتش ترک‌ بود با این دو توپ به نبرد ادامه می‌دهد 
و با این دو توپ نمایش مهیجی‌ به اجرا درمی‌آورد.
این توپ‌ها به عنوان هدیه از مصر فرستاده شده بودند.
و با اینکه کهنه و فرسوده بودند مع‌ذلک قابل تعمیر بودند.
همانطوریکه‌ شصت هزار قبضه تفنگی که برای شریف فرستاده شده بود همه سلاح‌هائی‌ بودند که از رده خارج شده و یادگار جنگ گالیپولی بودند.
لذا رسیم‌ با این توپ‌ها وسیله هدف‌گیری نداشت، وسیله محاسبه مسافت نداشت‌ و مواد انفجاری کافی هم در اختیار نداشت.
مسافت او احتمالا در حدود شش هزار یارد بوده، 
اما چون چاشنی‌ گلوله‌ها از نوع قدیمی جنگ بویر و همه را کپک سبز فراگرفته بود امکان آن می‌رفت که عمل نکنند 
و اگر هم اتفاقا منفجر می‌شدند گاهی‌ در مسافت کمی در هوا می‌افتادند و برد کافی نداشتند و گاهی فقط اصابتی داشتند که مؤثر نبود.
و اگر مسئله‌ای پیش می‌آمد او دیگر نمی‌توانست‌ مهمات خود را از جبهه به در ببرد.
و لذا او به سرعت مهمات خود را مصرف می‌کرده و با خنده و فریاد شلیک می‌کرده است.
بدین ترتیب‌ عشایر، که فرمانده را چنان سرحال می‌دیده‌اند، روحیه‌ای تزلزل‌ناپذیر می‌یافتند.
یکی از آن‌ها می‌گفت: باور کنید آن‌ها واقعا توپ‌های خوبی‌ هستند؛ چون فقط صدای مهیب آن‌ها مهم است .
رسیم قسم می‌خورده‌ که ترک‌ها دسته‌دسته می‌میرند و روی هم می‌افتند؛ 
و اعراب که گفته‌های‌ او را باور می‌کردند قوت قلب یافته و حمله می‌کرده‌اند.
همه‌چیز به خوبی پیش می‌رفته؛ و فیصل امید پیروزی قطعی‌ داشت.
ولی ناگهان جناح چپ او در دره متزلزل شده و به یکباره متوقف‌ می‌شود؛ 
و بالاخره پشت به دشمن کرده و با جنجال و همهمه به طرف‌ قرارگاه عقب‌نشینی می‌کند.
فیصل در وسط به سوی رسیم تاخته و فریاد می‌زند که جوحینا از آن‌ها جدا شده و باید توپ‌ها را از معرض دست یابی دشمن نجات دهد، 
و بعد رسیم توپ‌ها را به قاطرها بسته با عجله‌ به سوی وادی عقیده رهسپار می‌شود که در آنجا مصری‌ها با نگرانی با یکدیگر مشورت می‌کنند.
و به دنبال او عقیل و عتبان، افراد ابن شفیعه‌ و حرب و بیع شه نیز سرازیر می‌شوند.
فیصل و اطرافیانش در جناح عقب‌ بودند و با همین ترتیب پشت سرهم به سوی ین بو حرکت کرده و جوحینا را با ترک‌ها در جبهه جاگذاشته بودند.
همچنانکه من هنوز این پایان غم‌انگیز را گوش می‌دادم و با او، برادران خائن بیضا وی را لعنت می‌فرستادم، مشاهده کردم که دم در سروصدائی می‌آید.
و در همین هنگام عبدالکریم را دیدم که از میان‌ غلامان به پیش می‌آید.
او به طرف محل جلوس فیصل دوید و به علامت‌ احترام بند دستمال سر فیصل را بوسه زد و در کنار ما نشست.
فیصل با نگاهی متغیرانه گفت: چطور؟ .
و عبدالکریم شرح داد که چگونه آن‌ها از ناپدید شدن ناگهانی فیصل به وحشت و هراس افتادند، 
و چگونه او با برادرش و سایر افراد شجاعشان تمام شب را با ترک‌ها جنگیده و بدون‌ هیچ گونه توپ در برابر آن‌ها مقاومت کرده‌اند
تا اینکه دیگر نخلستان‌ها غیر قابل دفاع شده و لذا بعد آن‌ها هم فرار کرده و به وادی عقیده رفته‌اند.
برادرش با نصف افراد قبیله همان موقع از در وارد می‌شد.
و بقیه برای‌ آشامیدن آب در وادی ین بو عقب مانده بودند.
و بعد فیصل پرسید: چرا به هنگام جنگ شما به طرف قرارگاه‌ و پشت ما عقب‌نشینی کردید؟
عبدالکریم گفت: فقط برای اینکه‌ قهوه ای برای خودمان درست کرده و بخوریم.
چون ما از طلوع آفتاب‌ جنگ می‌کردیم و آن موقع غروب بود و هوا تاریک می‌شد.
ما خیلی‌ خسته و تشنه بودیم .
و سپس من و فیصل به پشت تکیه دادیم و قهقهه را سر دادیم.
و بعد رفتیم تا ببینیم برای نجات شهر چه باید کرد.
اولین گام آسان بود.
ما همه جوحینا را به وادی ین بو برگرداندیم‌ و به آن‌ها دستور دادیم که در خیف مستقر شوند و سعی کنند تا با خطوط ارتباطی ترک مقابله کنند،
و همین طور تک تیراندازان را به سوی تپه‌های عقیده به عقب برانند.
با این عمل رد گم کردن و منحرف ساختن آن‌ها، می‌توان تعداد زیادی از ترک‌ها را مشغول کرد تا آن‌ها نتوانند نیرویی‌ بیش از ما به ین بو گسیل دارند.
و بعلاوه ما از نظر موضع و مقر جنگ‌ بهتر از آن‌ها بودیم.
زیرا شهر که بر روی صخره‌های مرجانی ساخته‌ شده بود حدود بیست پا از سطح رودخانه ارتفاع داشت و آب از دو طرف آن‌را احاطه می‌کرد.
و دو طرف دیگر شهر به محیط دوروبرش که‌ سرزمین شن زار مسطحی بود، مسلط، و فرسنگ‌ها صاف و بدون حفاظ بود، و آب آشامیدنی هم در آنجا وجود نداشت.
و اگر ما با توپخانه و مسلسل از خود دفاع می‌کردیم، نفوذ دشمن به هیچ وجه امکان نداشت.
توپخانه ما قرار بود به زودی برسد.
بویل مانند همیشه عملش‌ از قولش بهتر بود و در عرض کمتر از بیست و چهار ساعت پنج کشتی برای‌ ما متمرکز ساخته بود.
او کشتی مخابرات ام/31 را که نیازی به‌ عمق زیاد دریا برای لنگر انداختن در کنار ساحل نداشت و برای کار مورد نظر مناسب بود در انتهای جنوب شرقی بندر مستقر کرده بود 
و از آنجا می‌توانست مسیر احتمالی ترک‌ها را با توپ شش اینچی خود هدف قرار داده و آن‌ها را درهم بکوبد.
کاپیتان این کشتی برای شلیک گلوله‌هایش‌ واقعا دقیقه‌شماری می‌کرد، 
و کشتی‌های بزرگ‌تر چنان مستقر شده بودند که بتوانند فاصله دورتری را هدف‌گیری کنند و جناح‌های دیگر را از بندرگاه شمالی درهم بکوبند.
نورافکن‌های داف رین وام/283 31 می‌توانست دشت آن سوی شهر را به خوبی روشن کند.
اعراب از دیدن آن همه کشتی در بندر بسیار خوشحال بودند و همه آماده بودند که در سرگرمی امشب سهم خود را انجام و نقش خود را ایفا کنند.
آن‌ها ما را امیدوار می‌کردند که دیگر وحشت و واهمه‌ای‌ نخواهند داشت 
ولی برای اینکه کام لا مطمئن باشند آن‌ها به نوعی‌ استحکامات نیاز داشتند تا به شیوه قرون وسطی ای دفاع کند.
کندن‌ سنگر و کانال فایده‌ای نداشت.
زیرا که او لا زمین از سنگ سخت‌ مرجانی بود و علاوه بر آن، آن‌ها در کندن سنگر و کانال فاقد تجربه بودند و احتمالا نمی‌توانستند آن‌ها را به خوبی و با اعتماد کامل مورد استفاده قرار دهند.
لذا ما پشت دیوارهای سوراخ سوراخ شهر دیوار دیگری از خاک‌ درست کردیم و بین آن‌ها را پر از خاک کردیم و بدین ترتیب حداقل آن‌ها را در برابر گلوله‌های دشمن و شاید حتی در برابر توپ‌ها مصون نمودیم 
و بیرون خاک ریز سیم خاردار کشیدیم و سر سیم‌ها را بین مخازن آب که‌ پشت دیوارها قرار داشت محکم به هم بستیم.
در آن خاک ریزها سنگر کندیم و مسلسل‌ها را کار گذاشتیم و مسلسلچی‌های فیصل را در آنجاها گماشتیم،
و مصری‌ها هم که در این نقشه نقشی برایشان معین شده بود خیلی خوشحال بودند.
و گارلند در این ماجرا رئیس مهندسی و مشاور عالی طرح بود.
بعد از غروب آفتاب شهر از شدت هیجان به لرزه درآمد که تا روز ادامه داشت، 
همه کارکنان با همهمه و شادی و تیراندازی غوغایی‌ به پا کرده بودند.
اما هنگامی‌که شب فرارسید همه برای خوردن شام رفتند و همه جا را سکوت محض فرا گرفت.
تقریبا آن شب همه بیدار بودند.
ساعت یازده شب خبر رسید که پاسگاه‌های ما در سه میلی‌ شهر با دشمن روبرو شده‌اند.
گارلند با یک جارچی به چند خیابان رفت‌ و افراد پادگان را احضار نمود.
آن‌ها به زودی همه بیرون آمده و بدون‌ هیچ تیراندازی و یا سروصدائی به جایگاه خود رفتند.
افراد نیروی‌ دریایی که در بالای مناره‌ها بودند کشتی‌ها را مطلع کردند که بلافاصله‌ نورافکن‌های آن‌ها به سوی دشت‌های اطراف بندرگاه تابید و شروع به‌ جستجو نمود.
تمام زوایای دشت در جایی که امکان حمله می‌رفت روشن‌ شده بود و نور نورافکن‌ها در خطوط متقاطع همه جا را زیر نظر قرار داده‌ بودند.
لیکن هیچ چیز به نظر نمی‌رسید و لذا هیچ تیری شلیک نشد.
بعدها دخیل اللّه به من گفت که او ترک‌ها را راهنمایی کرده بود که‌ در تاریکی شب به ین بو حمله کرده و کار فیصل و افرادش را بسازند.
لیکن‌ آن‌ها پس از مشاهده سکوت شهر و پرتو نورافکن‌های کشتی‌هایی که در سراسر ساحل صف کشیده بودند ترسیده و جرأت حمله نکرده بودند.
آن‌ها در پرتو نورافکن مانع و حفاظی را که توسط خاک ریز ایجاد شده‌ بود دیده بودند 
و دریافته بودند که به آسانی امکان بالا رفتن از آن وجود ندارد، و بنابراین ترک‌ها برگشته بودند.
و من عقیده دارم که آن‌ها همان‌ شب جنگ را باخته بودند.
من شخصا شب را به عرشه کشتی سووا رفته بودم تا بدون مزاحمت بخوابم و بالاخره با آرامش بسیار دل پذیری خوابیدم
و از دخیل اللّه متشکر بودم که ترک‌ها را به حزم و احتیاط وادار ساخته بود، و با اینکه احتمالا ما می‌توانستیم آن شب پیروزی باشکوهی‌ به دست بیاوریم 
مع‌ذلک من حاضر بودم تا برای خوابی آسوده و هشت‌ ساعته هرچه داشتم بدهم که الحمد للّه موفق شدم.
روز بعد فاجعه بزرگی از سرما گذشته بود: ترک‌ها به وضوح‌ موفق به حمله نشده بودند.
عشایر جوحینا در جناح خود از وادی ین بو فعال بودند، 
کوشش‌های معماری گارلند در مورد دفاع از شهر بسیار موثر بود.
عملیات نظامی چشم‌گیر سر آرچیبالد موری در سینا که بنا به خواهش فیصل انجام شده و برای جلوگیری از اعزام ترک‌ها به مدینه‌ عملی شده بود نتیجه مثبتی داشت، و بدین ترتیب همه نفس راحتی‌ کشیدند.
چند روز بعد، بویل کشتی‌ها را متفرق نمود، اما قول داد که‌ هرموقع بخواهیم با سرعت می‌تواند مجددا کشتی‌ها را در آنجا آماده‌ کند،
و من از این فرصت استفاده کرده و به ربیغ رفتم و در آنجا با سرهنگ‌ برم وند ملاقاتی داشتم.
همانطوریکه شرح داده شد، او مردی تنومد با ریشی انبوه بود و رئیس هیئت نمایندگی فرانسه و تنها سرباز واقعی‌ در حجاز به شمار می‌آمد.
او هنوز گروه نظامی فرانسه مستقر در سوئز را چون اهرمی برای حرکت یک تیپ از قوای نظامی انگلیس به ربی به کار می‌برد،
و چون گمان می‌کرد که من کام لا با او موافق نیستم، بنابراین‌ سعی می‌کرد تا مرا قانع کند.
طی بحثی که داشتیم من اظهار کردم، ضروری‌ست که هرچه زودتر به مدینه حمله شود.
چون به اتفاق سایر انگلیسی‌ها من معتقد بودم که‌ تصرف مدینه برای هرگونه توسعه انقلاب اعراب ضرورت دارد.
او در این مورد به شدت با من مخالف بود و گفت تصرف مدینه به هیچ وجه‌ برای اعراب منطقی و درست نیست.
به عقیده او قیام اعراب حداکثر انتفاع خود را در شورش مکه به دست آورده،
و هرگونه عملیات نظامی‌ بر علیه ترکیه، بهتر است بدون کمک اعراب و به دست فرانسه و انگلیس‌ انجام شود.
او اشتیاقی وافر داشت تا قوای متفقین را در ربیغ پیاده کند، زیرا که به این ترتیب حرارت و غیرت عشایر با بدگمان شدنشان نسبت‌ به شریف به جوش می‌آمد.
و با این شیوه تنها نیروی دفاعی او نیروهای‌ نظامی خارجی خواهند بود و لذا ما هستیم که باید در مورد ابقاء و یا تبعید او تصمیم بگیریم.
تا اینکه جنگ پایان یابد و ترکیه شکست بخورد و آن وقت نیروهای فاتح خواهند توانست طی معاهده‌ای مدینه را از سلطان‌ بگیرند 
و به حسین بدهند تا به عنوان فرمان روای قانونی حجاز شناخته‌ شده و این کار به منزله پاداش خدماتش محسوب شود.
من اعتماد سطحی را که او داشت نداشتم و از دست دادن هم پیمانان کوچکی مانند اعراب را در صلاح نمی‌دیدم. و فکر نمی‌کردم که‌ ما تا این اندازه نیرومندیم که بتوانیم از این متحد ین کوچک صرف نظر کنیم.
بنابراین من به اختصار گفتم که من در این زمینه با او موافق نیستم.
من در این خصوص برای فتح فوری مدینه بیشترین اهمیت را قائل بودم، و به فیصل توصیه می‌کردم تا برای تهدید طولانی بر علیه خط آهن، الو جه‌ را به تصرف درآورد، 
و در جمع، به عقیده من اگر تعصب قیام اعراب آن‌ها را به دمشق نمی‌برد این حرکت آن‌ها به هیچ وجه انقلابشان را توجیه‌ نمی‌کرد.
این عقیده برای او قابل قبول نبود.
زیرا که معاهده سایکس پیک وت‌ که در سال 1916 م، بین فرانسه و انگلستان منعقد شده بود برای همین‌ احتمالات منظور گردیده
و برای اینکه هدف خاص آن تأمین شود، مقرر می‌داشت که در دمشق، حلب و موصل، حکومت‌های مستقل عرب تشکیل‌ شود تا تحت کنترل نامحدود فرانسه درنیایند.
نه سایکس و نه پیک وت، هیچ یک باور نداشتند که چنین چیزی امکان‌پذیر باشد، 
اما من باور داشتم، و معتقد بودم که بعد از این، نیروی قیام اعراب، مانع تشکیل طرح های استعماری توسط ما یا دیگران در آسیای غربی خواهد شد.
که‌ البته طرح‌های استثمار شایستگی هم نداشت.
سپس برم وند به اطلاعات فنی خود اتکا کرد و گفت که به عنوان‌ یک افسر ستاد سوگند می‌خورد که اگر فیصل ین بو را ترک گفته و به الو جه‌ برود از نظر او این عمل یک خودکشی نظامی است.
اما من در مباحثات‌ او نیرویی نمی‌یافتم و از چرب زبانی و حرا فیش در این زمینه تحت تأثیر قرار نگرفتم
و آنچه احساس می‌کردم برایش گفتم.
این گفتگو بین یک‌ سرباز پیرمرد و جوانی در لباس فاخر مانند من عجیب می‌نمود 
و برای‌ من زیاد خوشایند نبود و اثر خوشی در من نگذاشت.
سرهنگ، مانند هم وطنانش در عشق و در جنگ حقیقت‌بین بود.
فرانسویان حتی بین شعر و نثر هم، نثر را ترجیح می‌دهند؛
زیرا که در نثر می‌توان تعقل و اندیشه‌ و منطق را مستقیما بکار برد؛ درحالی‌که در شعر، باید جهان واقعیات را با چشمانی نیمه‌باز نگریست.
زیرا که فروغ خیره‌کننده واقعیات، دیدگان‌ مردم شاعرپیشه‌ای چون انگلیسی‌های خیال‌پرداز را نیمه بسته نگه می‌دارد.
و بد ین لحاظ این دو نژاد، در مسائل مهمی که مشترکا به عهده گرفته‌اند هرگز هم آهنگی نزدیک و دوستانه‌ای نداشته‌اند.
به هر ترتیب من خود را به اندازه کافی کنترل کردم و مفاد این گفتگو را برای اعراب فاش نکردم.
اما عین گفتگوها را برای سرهنگ ویلسون که به زودی عازم دیدن فیصل‌ و پیگیری مسائل الو جه بود و به اینجا می‌آمد، نوشتم.
قبل از رسیدن ویلسون مرکز ثقل لشکر ترک به طور غیر قابل انتظاری‌ تغییر کرد.
فخری پاشا حمله به ین بو را عملی نافرجام یافته و همچنین تعقیب‌ قبایل جوحینا را در خیف حسین کاری بی‌فایده دانسته و از هر دو صرف نظر کرده بود.
همین طور در نخل مبارک هم که به شدت توسط دو تا هواپیمای‌ انگلیسی بمباران می‌شد.
این دو هواپیما در صحرا به خوبی عملیات‌ بمباران را با وجود توپ‌های دشمن انجام داده و دو بار از فاصله نزدیک‌ آن‌ها را در مخاطره قرار داده بودند.
در نتیجه، فخری پاشا به بیر سعید عقب‌نشینی کرده، و در نخل مبارک‌ فقط نیروی قلیلی برای مقابله با عشایر جوحینا باقی گذاشته بود.
خود او با بیشتر قوای تحت فرماندهیش از جاده سلطانی عازم ربیغ گشته بود.
این تحولات، بدون شک به خاطر قدرتی بود که علی در ربیغ فراهم آورده‌ و همین قدرت علی، فخری پاشا را به ناچار متوجه او ساخته بود.
علی، پس از شنیدن خبر شکست زید، بلافاصله عده‌ای از افراد خود و تعدادی‌ تفنگ برای پشتیبانی او فرستاد.
و وقتی‌که خود فیصل هم متزلزل شد، تصمیم گرفت با تمام افرادش در وادی صفرا به ترک‌ها حمله کند و آن‌ها را از ین بو به عقب براند.
علی در حدود هفت هزار نفر در اختیار داشت، 
و فیصل فکر می‌کرد که اگر حرکت علی با حرکت خودش هم‌زمان شود، خواهند توانست 
نیروهای فخری پاشا را از دو طرف در میان گرفته و کارشان را در میان کوهپایه‌ها یک‌سره کنند.
او تلگرافی فرستاد و این مسئله‌ را توصیه کرد و تقاضا کرد که چند روزی درنگ کنند تا نیروهای او که‌ تا حدی از نبرد پیشین خسته بودند، استراحت کنند و آمادگی بیابند.
اما علی به علت اینکه از اوضاع ناهنجار اخیر ناراحت شده بود تا مل نکرد.
لذا، فیصل، زید را به مساحلی در وادی ین بو فرستاد تا در آنجا مشغول تهیه مقدمات باشد.
وقت یکه مقدمات در مساحلی فراهم شد او زید را برای تصرف ببر سعید فرستاد که با موفقیت پایان یافت، 
و سپس‌ عشایر جوحینا را برای پشتیبانی زید اعزام نمود.
ولی آن‌ها در این همکاری‌ درنگ نمودند؛
زیرا که ابن بیضا وی نسبت به فیصل حسادت می‌ورزید و از اینکه وی در میان قبایل او روز بروز نیرومندتر و ذی‌نفوذتر می‌گشت‌ نگران بود و می‌خواست که نیاز فیصل را به خود محرز سازد.
لذا فیصل بدون اینکه کسی را همراه ببرد، به نخل مبارک رفت و در ظرف یک شب‌ قبایل جوحینا را متقاعد نمود که رهبر آن‌ها کسی جز او نیست.
روز بعد همه با هم به حرکت درآمدند.
درحالی‌که فیصل برای جمع‌آوری عشایر حرب شمال در گردنه تشأ، بدان جا رفت تا آن‌ها را برای عقب‌نشینی‌ ترک‌ها به وادی صفرا آماده نماید، تا موقعی که ترک‌ها بدان جا می‌رسند توسط آن‌ها مورد حمله قرار گیرند.
اکنون فیصل حدود شش هزار نفر در اختیار داشت،
و اگر علی ساحل جنوبی دره را می‌گرفت، ترک‌های‌ بیچاره از دو طرف در محاصره آتش آن‌ها قرار می‌گرفتند.
متأسفانه این پیش‌بینی‌ها درست از آب درنیامد.
زیرا، موقعیکه‌ فیصل حرکت کرد به او خبر رسید که افراد علی پس از تصرف صلح‌آمیز و پس گرفتن بیر ابن حسنی، توسط یک شایعه‌پراکنی مبنی بر اینکه‌ قبایل صبح به آن‌ها خیانت کرده‌اند، متفرق شده و با بی‌نظمی تمام به‌ ربیغ بازگشته‌اند.
در این وقفه نامیمون، سرهنگ ویلسون هم به ین بو وارد شد تا ما را برای عملیات نظامی در الو جه و ضرورت و فوریت آن متقاعد کند.
نقشه‌ای طرح شد که طبق آن می‌بایستی فیصل تمام نیروهای جوحینا و سپاه حرفه‌ای خود را به الو جه می‌برد،
و در آنجا با حداکثر پشتیبانی‌ نیروی دریایی مشغول عملیات می‌شد.
این پشتیبانی تا حد زیادی موفقیت‌ او را در الو جه تضمین می‌کرد، اما ین بو مطلقا خالی شده و دفاع از آن به مخاطره می‌افتاد.
برای چند لحظه، فیصل از انجام چنین ریسکی‌ درنگ نمود.
او شک کرد که ترک‌ها در اطراف ین بو هنوز نیرومندند و افراد علی هم علنا ثابت کرده‌اند که نمی‌توانند چندان مورد اطمینان باشند.
و احتمالا حتی از دفاع ربیغ هم در برابر حملات سنگین عاجز خواهند بود.
بنابراین چون ربیغ برای مکه چون سدی مستحکم بشمار می‌رود، او قبل از اینکه سقوط آن‌را ببیند، ین بو را رها کرده و خود و افرادش را به‌ ربیغ خواهد رساند تا با جنگ در آنجا و در سواحل آن کشته شوند.
اما ویلسون برای اینکه او را از ربیغ مطمئن کند، نیروهای ربی را خیلی قابل اعتماد توصیف نمود،
و فیصل برای اینکه خاطر جمع‌ شود از او قول گرفت که تا موقعیکه مشغول عملیات الو جه است،
ویلسون متعقد شود که با پشتیبانی نیروی دریایی انگلیس و نیروهای‌ مستقر در ربیغ تا حد توان از دفاع ربیغ فروگذار نکنند، 
و سپس ویلسون‌ در عرشه داف رین به اطراف نگاه کرد که ما همه در آنجا حرف‌های‌ فیصل را تائید می‌کردیم و بعد به او قول شرف داد.
و این کار از سوی‌ ویلسون قماری حساب شده بود، زیرا که اگر این قول را به فیصل‌ نمی‌داد، او هرگز به سوی الو جه حرکت نمی‌کرد، و این عمل انحراف‌ افکار و تغییر موضع از اطراف ربیغ به الو جه، که به منزله اولین اقدام‌ تهاجمی اعراب بشمار می‌رفت، آخرین فرصت اعراب، نه برای‌ حصول محاصره مدینه، بلکه برای جلوگیری از تصرف مکه توسط ترک‌ها محسوب می‌شد.
چند روز بعد، ویلسون برای اینکه خاطر جمع‌ باشد، از سوی پدر فیصل فرمان عزیمت فوری او را به الو جه گرفته‌ و فرستاده بود.
در این فرمان شریف تأکید شده بود که فیصل باید با تمام نیروهای خود هرچه زودتر به سوی الو جه عازم شود.
در عین حال، اوضاع ربیغ روز بروز بدتر می‌شد.
افراد دشمن که‌ در وادی صفرا و در جاده سلطانی مستقر بودند تقریبا به پنج هزار نفر تخمین زده می‌شد.
عشایر حرب شمال به خاطر اینکه نخلستان‌های خود را از ویران گری آن‌ها محفوظ دارند آن‌ها را از نظر تدارکات کمک‌ می‌کردند،
و عشایر حرب جنوب نیز تحت فرمانده‌ی حسین مبیرگ با شقاوت هرچه تمام‌تر منتظر بودند که پس از پیش روی ترک‌ها آن‌ها هم از عقب به نیروهای شریف حمله کنند.
در یک کنفرانس، با شرکت ویلسون، برم وند، جو یس، راس، و دیگران که در شب تولد حضرت مسیح در ربیغ برقرار شد،
تصمیم‌ گرفته بودند که قرارگاهی در کنار فرودگاه درست کنند که در زیر پوشش توپ‌هایی که از کشتی‌ها، توسط مصری‌ها شلیک می‌شود، بتوانند پرسنل پرواز و افراد نیروی دریایی را که از مین روا پیاده‌ می‌شوند طی چند ساعتی که برای حمل و یا تخریب تسلیحات ضرورت‌ دارد، محافظت کنند.
ترک‌ها همچنان گام به گام به پیش می‌آمدند؛ 
و آن قرارگاه در شرایطی نبود که بتواند در برابر یک لشکر که به خوبی‌ فرمانده‌ی شده و از پشتیبانی توپخانه برخوردار است مقاومت نماید.
لیکن، فخری خیلی کند بود.
او تا فرا رسیدن اواخر هفته اول‌ ژانویه هیچ نیرویی را از بیر الشیخ عبور نداد، 
و بعد از هفت روز هنوز برای حمله به خری به، جایی که علی یک قرارگاه چند صفر نفری داشت، آماده نشده نبود.
نگهبانان و دیده‌بانان هرروز در تماس بودند؛
ولی‌ حمله‌ای که هرروز مورد انتظار بود همچنان به عقب می‌افتاد.
در واقع ترک‌ها با مشکلاتی که تصورش را نداشتند روبرو بودند.
در مرکز فرمانده‌ی آن‌ها، تعداد کثیری بیمار شده بودند و چارپایان خسته‌ و وامانده بودند.
هردوی این مشکلات در اثر کار زیاد و کمبود غذای‌ مناسب عارض گردیده بود.
و علاوه بر آن عوارض، عشایری که از عقب به آن‌ها حمله می‌کردند کارشان را مختل می‌ساخت.
بعضی افراد قبایل و یا حتی بعضی از خود قبایل گاهی از قیام و نهضت غافل می‌شدند، اما با این حال هرگز مورد اعتماد ترک‌ها نبودند.
چون ترک‌ها غفلتا خود را در کشوری ناآشنا و وحشت‌زا یافته بودند که با آب و هوا و شرایط محیط آن به هیچ وجه سازگاری نداشت.
در اثر حملات بی‌امان عشایر در اولین دو هفته ژانویه به طور متوسط روزانه چهل شتر و بیست نفر سرباز آن‌ها یا کشته و یا زخمی می‌شدند و خسارات آن‌ها از نظر تجهیزات‌ دیگر هم کمتر از آن نبود.
این حملات و شبیخون‌های عشایر از ده میلی مدینه به طرف دریا شروع می‌شد و تا هفتاد میلی، در گردنه‌ها و کوهپایه‌ها همچنان ادامه‌ داشت.
عشایر همچون مانعی بزرگ بودند که در راه پیش روی لشکر ترک‌ها و تجهیزات آن‌ها که از ماشین‌آلات پیچیده آلمانی تشکیل می‌یافت‌ سد راه می‌شدند.
و از خط آهنی که در مسافتی بسیار دور قرار داشت، راه‌ قابل عبوری برای وسائل سنگین آن‌ها به سوی حجاز و ربیغ وجود نداشت.
و این نیز مسئله‌ای بود که حمل‌ونقل این وسائل را کاری بس‌ دشوار می‌نمود.
مسایل مدیریت در جنگ‌های علمی، تحرک و کار آیی‌ آن را در چنین سرزمینی مختل می‌ساخت، و مشکلات آن نه در قیاسی‌ هندسی بلکه در قیاسی تصاعدی، در هر میلی که از مدینه دورتر می‌رفتند، افزایش می‌یافت، و موقعیت آن‌ها بیش از پیش در ناراحتی طاقت‌فرسا و در ناامنی جانکاهی فرومی‌رفت.
موقعیت برای ترک‌ها چنان سهمناک و تیره و تار بود که به هنگام‌ حملات ناگهانی عبد اللّه و فیصل در روزهای آخر 1916 م، فخری پاشا احتمالا خوشحال بود که با این وضع تخیلات استراتژیکی جنگ‌ حجاز تغییر خواهد نمود.
و لذا بعد از هیجدهم ژانویه 1917 م لشکرهای عازم مکه را با عجله از جاده سلطانی و فرا و جاده گهه و وادی صفرا به سوی مدینه بازخواند تا بتواند با استقرار نیروهای خود در سنگرهای نزدیک مدینه از آن شهر دفاع کند.
و این موقعیت بی‌نتیجه‌ تا متارکه جنگ ادامه یافت؛ که بر حسب قرار متارکه بالاخره ترکیه‌ شهر مقدس و پایگاه نظامیش را به طور ملامت باری تسلیم نمود.
فیصل مردی کاری و پرحرارت بود و با صمیم قلب کاری را که با آن موافقت می‌کرد انجام می‌داد.
او قول داده بود که بلافاصله به الو جه‌ برود.
لذا، او و من در روز سال نو مسیحی با هم نشستیم و تمام جوانب‌ کار را سنجیدیم و درباره آنچه که این حرکت برای ما و برای ترک‌ها به بار می‌آورد اندیشیدیم و مذاکره کردیم.
در اطراف ما، در طول‌ وادی ین بو، در گروه‌های چند نفری در اطراف نخلستان‌ها، در زیر درختان‌ و در طول تمام شعبات این دوره در هر جا که سرپناهی در برابر آفتاب و باران بود 
و یا در هر جا که گیاهی برای چریدن شترها وجود داشت، سربازان ما سرتاسر دره را فراگرفته بودند.
مردم کوهستانی یا سربازان‌ نیمه لخت و پابرهنه دیگر به چشم نمی‌خوردند.
شش هزار نفر سربازان ما کنار جهازهای شتران که سربازان از آن‌ها به عنوان تکیه‌گاه خود استفاده‌ می‌کردند و با تیکه بر آن‌ها استراحت می‌کردند دیده می‌شد.
بدن‌ آماده و ورزیده اعراب به آن‌ها اجازه می‌داد که بر روی سنگ‌ها دراز کشیده و مانند مارمولک‌ها خود را با سختی سنگ‌ها عادت داده و چون نعش در خواب فروروند و به راحتی رفع خستگی نمایند.
آن‌ها آرام، اما مطمئن بودند.
بعضی از آن‌ها که برای مدت شش‌ ماه در جبهه‌های فیصل خدمت می‌کردند، آن اشتیاق و حرارت گذشته‌ را که من در حمرا مشاهده کرده بودم از دست داده بودند، 
اما در عوض‌ ورزیده‌تر و مجرب‌تر شده بودند.
و نیرویی پر مقاومت و ایده‌آل به دست‌ آورده بودند که برای ما از جنگ آوری و تهور با ارزش‌تر بود.
وطن پرستی آن‌ها اکنون آگاهانه بود 
و هرچه بیشتر از موطن خود دور می‌شدند دقت و تأمل آن‌ها بیشتر می‌شد.
استقلال قبایل هنوز رعایت می‌شد و هر قبیله فقط از رئیس خود دستور می‌گرفت و فرمان می‌برد، 
اما با این حال‌ آن‌ها به نظم و نظامی که لازمه صفوف ارتش است تا حدی خو گرفته‌ بودند و در حال حرکت ترتیب و انضباط را رعایت می‌کردند.
هنگامی‌ که شریف نزدیک می‌شد آن‌ها صف می‌کشیدند و با هم خم شده و بازوی خود را می‌بوسیدند که علامت احترام و سلام آن‌ها بود.
آن‌ها تفنگ‌های خود را روغن‌کاری نمی‌کردند، و می‌گفتند که شن لوله‌ اسلحه‌ای را که روغن‌کاری شود پر می‌کند.
روغن هم نداشتند،
زیرا که روغن اسلحه‌ای را برای نرم کردن بدنشان که در برابر حرارت آفتاب‌ می‌سوخت به کار می‌بردند.
اما به هر حال تفنگ‌ها را تمیز نگه می‌داشتند.
و بعضی از آن‌ها می‌توانستند به خوبی از مسافتی دور تیراندازی کنند و هدف را بزنند.
آن‌ها هنگامی‌که زیاد بودند نیروی رزمی چندانی نداشتند، چون آن‌ها فاقد روحیه همکاری و انضباط بودند، و به یکدیگر اعتماد نمی‌کردند.
هرچه تعداد گروه آن‌ها کمتر بود، عملکرد جنگی آن‌ها بهتر می‌شد.
گروه هزار نفری آن‌ها، در برابر یک گروهان از سربازان تعلیم‌ دیده ترک مؤثر واقع نمی‌شد؛
اما یک گروه سه یا چهار نفری از آن‌ها در کوه، می‌توانست در مقابل بیش از چند برابر از افراد ترک مقاومت نموده‌ و آن‌ها را تارومار کند.
ناپلئون در جنگ با ممال یک مصر، از آن‌ها با همین خصوصیت یاد کرده بود.
اما ما هنوز از این که تجربیات عجولانه‌ خود را به صورت اصلی مسلم به‌کار گیریم احتیاط می‌کردیم.
تاکتیک‌های‌ ما بکار بردن اولین چاره‌ای بود که برای رفع مشکلات به نظرمان‌ می‌رسید.
اما ما هم مانند افراد تحت فرمانده‌ی خود رفته‌رفته تعلیم‌ می‌یافتیم.
ما از جنگی که در نخل مبارک به وقوع پیوست، دریافته بودیم‌ که همکاری سربازان مصری با افراد غیر حرفه‌ای ثمربخش نخواهد بود.
لذا بعد از تحویل کلیه وسایل افسران مصری به رسیم، یعنی توپچی‌ فیصل، و عبد اللّه دیلمی افسر مسلسلچی او، آن‌ها را اعزام کردیم.
و آن‌ها گروه‌هایی از اعراب محلی را تشکیل دادند و ایشان را با عده‌ای از سربازان سوری و اهالی بین‌النهرین که تحت تعلیمات نظامی ترک‌ها آموزش دیده و بعدها از ارتش ترک فرار کرده بودند درآمیختند.
مولود، معاون آتش خوار فیصل در امور جنگ، از من پنجاه رأس قاطر خواست تا افراد تعلیم‌یافته خود را که در امور توپخانه تبحر داشتند بر آن‌ها سوار کند و آن‌ها را سواره نظام بنامد.
او آدم سخت‌گیر و باانضباطی بود و ذاتا افسری سواره‌نظام بود و با تمرینات متهورانه، آن قاطر سواران‌ خسته را با رنج فراوان به سربازان بسیار ورزیده‌ای مبدل ساخت که‌ بسیار مطیع و فرمان‌بردار بودند و قادر بودند حملات رسمی را به خوبی‌ و شایستگی به اجر درآورند.
آن‌ها واقعا عجایب ارتش عرب شدند.
بدین ترتیب ما تلگرافی پنجاه قاطر دیگر خواستیم تا سواره‌نظام توپخانه‌ را به دو برابر افزایش دهیم، 
زیرا که ارزش واحدی چنان توانا و سرسخت‌ برای شناسائی و دیده‌بانی از دشمن بسیار محرز بود.
فیصل پیشنهاد کرد که تمام عشایر جوحینا را با خود به الو جه‌ ببرد، و همین‌طور عشایر حرب، بیلی، عطیبه و عقیل را هم به آن‌ها بیفزاید تا سپاه او به صورت یک ارتش متشکل از عشایر درآید.
ما این‌ یورش را طالب بودیم که آخرین پرده از نمایش جنگ حجاز را به اجرا درآورد، و چنان باشد که آوازه آن در تمام نقاط عربستان غربی بپیچد.
این یورش می‌بایستی عظیم‌ترین عملیات نظامی اعراب در تاریخ می‌بود.
با مرخص کردن آن‌ها که برای خانواده‌هایشان نگران بودند به آن‌ها فهماندیم که دیگر دنیایشان عوض شده،
و بدین ترتیب می‌توانستیم‌ مطمئن شویم که دیگر فرار از جبهه و حسادت‌های قبایل نسبت به یکدیگر مفهومی نخواهد داشت تا در بحبوحه جنگ مسایل داخلی ما را از پای‌ درآورد.
ما انتظار مقابله فوری نداشتیم، و زحمت بردن این گروه سنگین‌ و بدقواره را به الو جه برای آن خاطر متحمل می‌شدیم که در واقع جنگی‌ در الو جه نبود. و اگر جنگی درمی‌گرفت، ما می‌دانستیم که در برابر تجربه و کفایت این گروه چیزی به حساب نمی‌آید.
ما امتیازات خوبی‌ در این حمله داشتیم.
زیرا که ترک‌ها اکنون نیروهای اضافی خود را برای حمله به ربیغ به کار گرفته بودند، یا به عبارت بهتر آن‌ها را برای حمله‌ به ربیغ در بیابان‌ها سرگردان نموده بودند، 
و انتقال این نیروها به شمال‌ روزها وقت لازم داشت؛
به علاوه ترک‌ها احمق بودند، 
و ما می‌دانستیم‌ که آن‌ها بلافاصله از این حرکت ما اطلاع نخواهند یافت 
و به زودی‌ این داستان را باور نخواهند کرد، و تا مدتی بعد نخواهند فهمید که این‌ کار برای آن‌ها چه فرصت نابی را فراهم ساخته بوده است.
اگر ما می‌توانستیم این راه را در سه هفته بپیماییم، احتمالا می‌توانستیم الو جه‌ را غافل‌گیر کرده و تصرف کنیم، 
و بالاخره قادر می‌شدیم تا حملات‌ تک‌تک و متناوب قبایل حرب را به صورت عملیات حساب شده‌ای‌ ادامه داده و با تشویق آن‌ها به گرفتن غنایم می‌توانستیم خودکفایی افراد خودی را تضمین کنیم.
هدف ما عمد تا این بود که قسمت عمده نیروهای ترک را برای دفاع از این جنگ و گریز درگیر نماییم.
زید موافقت نمود که به ربیغ برود تا بتواند حملات جنگ و گریز را در جناح عقب‌ دشمن افزایش دهد.
و من نامه‌ای توسطا و برای کاپیتان کشتی داف رین‌ دادم.
این کشتی برای حفاظت از ین بو مأمور شده بود و می‌توانست عبور سریعی را برای زید و افرادش فراهم کند.
زیرا تمام کسانی که از طرح‌ الو جه مطلع بودن مشتاق بودند که در این زمینه مؤثر واقع شده و مساعدت کنند.
برای این که من خود هم دستی در این حمله داشته باشم و کوششی‌ کنم، یک گروه آزمایشی از محامید را که تعدادشان سی و پنج نفر بود از نخل مبارک با خود برداشتم و در روز دوم سال 1917 از آنجا به چاهی‌ که در کنار چند خانه قرار داشت و در مسافرت قبلی خود از ربیغ به ین بو آن‌را دیده بودم به راه افتادم.
وقتی‌که هوا تاریک شد ما پیاده شدیم و شترها را با ده نفر مراقب برای مواظبت آن‌ها در برابر برخورد احتمالی‌ نگهبانان ترک در آنجا گذاشتیم.
بقیه ما از ذفران بالا رفتیم.
زیرا کوه‌ها، سنگ‌هایی تیز چون کارد داشتند که لبه تیز آن‌ها از قله تا پای کوه‌ ادامه داشت.
آن‌ها سطحی ناصاف و مقطع داشتند، 
اما جای دست‌ گرفتن نبود، چون سنگ‌ها چنان ترک خورده بودند که ممکن بود با اشاره دست کنده شوند.
بالای ذفران سرد و مه‌آلود بود و ما صبر کردیم تا صبح شد.
ما خود را در لا بلای شکاف سنگ‌ها پنهان ساختیم و بالاخره چادرهای گرد و مدوری را در حدود سیصد یاردی خود مشاهده نمودیم که در زیر کوه‌ و به سمت راست قرار داشتند. ولی در پشت یک صخره بودند.
ما همه‌ آن‌ها را نمی‌دیدیم، لذا همه با هم شروع به تیراندازی کردیم و به طرف‌ بالای چادر رگبار بستیم.
عده‌ای از ترک‌ها سراسیمه از چادرها بیرون‌ آمده و چون آهو به طرف سنگرهای خود فرار کردند.
آن‌ها هدف‌های‌ خیلی سریعی بودند و احتمالا چند نفری زخمی شدند.
در جواب ما، آن‌ها هم شروع به تیراندازی نمودند و به هرسو شلیک می‌کردند و قیل‌وقال عجیبی به راه انداخته بودند؛ 
و چنان بود که گویی می‌خواهند نیروهای مستقر در حمرا را خبر دهند تا به کمک آن‌ها بیایند.
چون تعداد افراد دشمن ده برابر ما بود، و ممکن بود که نیروهای کمکی آن‌ها از عقب نشینی ما جلوگیری کنند؛
لذا ما به آرامی از صخره‌ها بالا رفتیم و از آن‌ سوی کوه به طرف اولین دره سرازیر شدیم و در آنجا دو نفر ترک را دیدیم‌ که وحشت‌زده از خواب بیدار شده و مشغول تمرینات صبحگاهی بودند و هنوز دکمه‌های شلوار خود را نبسته بودند.
ما آن‌ها را دستگیر کردیم و به طرف قرارگاه خود بردیم که اطلاعات آن‌ها بعدها برای ما مفید واقع شد.
فیصل هنوز در مورد خالی گذاشتن ین بو که تا آن موقع مقر اصلی‌ و غیر قابل اغماض او و دومین بندرگاه حجاز بود، ناراحت بود؛ 
و موقعی که‌ ما مشغول طرح اقدامات مقتضی برای جلوگیری و انحراف ترک‌ها از حمله به ین بو بودیم، ناگهان به یاد سید عبد اللّه در حناکیه افتادیم.
او حدود پنج هزار نفر سرباز غیر حرفه‌ای و تعدادی تفنگ و مسلسل داشت و شهرت او در تصرف طائف اگرچه خیلی آهسته انجام شده بود ما را به یاد او می‌انداخت.
چنان به نظر می‌آمد که حیف است ما او را بلا استفاده‌ در وسط بیابان رها کنیم.
اولین پدیده‌ای که به نظر ما می‌رسید این بود که‌ او به خیبر بیاید تا بتواند راه آهن شمال مدینه را تحت کنترل نیروهای‌ خود درآورد.
لیکن فیصل این طرح را تکمیل و یادآوری کرد که‌ وادی ایس، دره تاریخی، مملو از چشمه‌سارها و دهکده‌های پر از نخل، از کوه‌های تسخیرناپذیر جو حنا و پشت کوه روزوه به طرف مشرق تا حمد در نزدیکی هدیه ادامه می‌یابد؛
این دره درصد کیلومتری شمال‌ مدینه واقع شده و می‌تواند مستقیما جاده‌های تدارکاتی فخری پاشا را از طریق راه‌آهن که با دمشق مرتبط می‌شود مورد تهدید قرار دهد.
از آنجا، عبد اللّه می‌تواند جلوی هرگونه ارتباط با مدینه را که از سوی‌ شرق باشد بگیرد و جلوی کاروان‌ها و تدارکاتی را که از خلیج فارس‌ می‌آیند سد کند.
و علاوه بر آن، اگر او در این محل مستقر شود به ین بو هم نزدیک است و می‌توان او را از نظر تسلیحات و مهمات از ین بو تغذیه‌ نمود.
این پیشنهاد بسیار الهام‌بخش بود و ما بلافاصله را جه الخلووی را برای دادن این پیام به عبد اللّه به سوی او اعزام کردیم.
ما چنان از قبول این پیشنهاد توسط عبد اللّه مطمئن بودیم که توصیه کردیم هرچه زودتر فیصل از وادی ین بو خارج شده و به سوی اولین منزلگه خود در الو جه‌ روانه شود و برای جواب عبد اللّه منتظر نماند.
او موافقت کرده و ما جاده بالایی وادی مس ره را به سوی او یس‌ پیش گرفتیم.
او یس منطقه‌ای بود با تعدادی چاه آب که در پانزده میلی‌ شما ین بو قرار داشت، 
کوهپایه‌ها امروز بسیار زیبا جلوه‌گر می‌شدند.
باران‌های دسامبر اواخر دی ماه فراوان،
و آفتاب بعد از هر باران‌ زمین را گرم کرده 
و در هر جا که زمین صاف و آفتاب‌گیر بود سبزه‌ها از زمین روییده و شکوفه و برگ‌های سبز از میان سنگ‌ها سر برآورده‌ بودند.
اگر زمین را مستقیما نگاه می‌کردی رنگ سبز گیاهانی‌ را که تازه می‌روییدند نمی‌توانستی ببینی،
اما اگر کمی جلوتر را نگاه‌ می‌کردی می‌توانستی رنگ سبز گیاهانی را که عشوه‌گرانه از خاک سر برآورده و زمین را به رنگ سبز روشن درآورده بودند بینی که از لا بلای سنگ‌های آبی تیره و قهوه ای مایل به قرمز سرک می‌کشیدند.
در بعضی جاها رشد گیاهان بیشتر بود و شترها می‌توانستند آن‌ها را بچرند و شکمی از عزا درآورند.
علامت شروع حرکت به صدا درآمد.
اما آن فقط برای ما و عقیل‌ بود.
سایر واحدهای ارتش با شترهای خود در کنار جاده صف کشیده 
و همانطوری‌که فیصل نزدیک می‌شد به آرامی به او احترام می‌گذاشتند.
او در جواب به احترام آن‌ها سلام می‌داد 
و در جوابش شیخ هر قبیله همان‌ جمله علیکم السلام را تکرار می‌کرد.
بعد از این که ما از میان آن‌ها عبور کردیم آن‌ها سوار شدند و به دنبال رئیس قبایل خود و پشت سر ما به حرکت‌ درآمدند، 
و بدین ترتیب نیروهای ما در صفی طولانی به راه افتادند که‌ طول آن تا آنجا که چشم کار می‌کرد ادامه داشت.
سلام‌های فیصل تنها صدایی بود که ما می‌شنیدیم.
و تا موقعی که‌ از قله سربالایی که به دره دیگری روی می‌آورد عبور نکرده بودیم همه‌ آرام بودند.
اکنون ما در سراشیبی راه می‌رفتیم و این دره دیگری بود که از سنگ‌ریزه و شن پوشیده شده بود.
اما در اینجا ابن دخیل، شیخ‌ زیرک قبیله راس که دو سال قبل احتمال کمک قبیله عقیل را به ترک‌ها گوشزد نموده 
و قبل از شروع قیام این مسئله را به شریف تذکر داده‌ بود، چند قدم عقب کشید و فرمان داد تا همه کسانی که ما را دنبال می‌کردند به ترتیب سمت صف بکشند.
سپس دستور داد تا طبل‌ها را به صدا در آورند، و بعد همه با هم به سلامتی امیر فیصل و خانواده‌اش سرودی خواندند که صدای آن تا مسافت دوری طنین می‌افکند.
راه‌پیمایی ما بسیار عالی و چون لشکرکشی بربرها مجلل و هراس‌ انگیز می‌نمود.
در جلوی سپاه، فیصل با جامه‌ای سفید و در پشت سر و سمت‌ راستش، شرف با دستمال سری سرخ و پیراهن و عبایی حنایی؛ 
و در سمت‌ چپ، من با جامه‌ای سفید و سرخ حرکت می‌کردیم.
در پشت سر ما سه پرچم ابریشمی سرخ با میله‌هایی به رنگ طلایی و بعد از آن یک گروه از طبالان بودند که آهنگ مادرش می‌نواختند،
و بعد از همه هزار و دویست شترسوار از محافظین بودند که با لباس‌های رنگارنگ و شترهای‌ مختلف، در صفوف فشرده حرکت می‌کردند.
ما سراسر دره را با سبیل‌ خروشان این سپاه فراگرفته بودیم.
در دهانه دره مسیره پیکی چند نامه از عبد القا در، که از ین بو آورده‌ بود به فیصل داد.
در میان نامه‌ها، یکی هم برای من فرستاده شده بود که‌ تاریخ آن سه روز پیش بود و از داف رین برای من نوشته و متذکر شده‌ بودند که آن‌ها زید را قبل از این که با من ملاقات نموده و اوضاع محلی را دریابد با خود نخواهند برد.
داف رین در شرم که رودخانه‌ای دورافتاده‌ در هشت میلی بندر بود لنگر انداخته بود تا افسران بتوانند بدون مزاحمت‌ مگس‌ها که در ین بو خیلی زیاد بودند مشغول بازی کریکت بشوند.
البته آن‌ها با این کار یعنی با توقف در فاصله دور خود را از آگاهی از جریانات و اخبار، منقطع و منزوی کرده بودند، و این مسئله با اصطکاکی‌ که از قدیم بین ما موجود بود بی رابطه نبود.
فرمانده خوش نیت این‌ کشتی جراتی را که بویل داشت، فاقد بود.
بویل، خود سیاستمداری‌ پرخروش و یک مشروطه‌خواه انقلابی بود. این فرمانده، کاردانی لین بری‌ را هم که به هر ترتیب همیشه از جریانات و اخبار ساحل خود را آگاه می‌ساخت نداشت.
لین بری فرمانده کشتی‌ها ردینگ مردی بود که برای‌ درک طبیعت تمام طبقات، کوشش زیادی داشت.
اما فرمانده داف رین‌ چندان توجهی به این مسائل نداشت.
آن طوری که معلوم بود، من می‌بایستی فورا به طرف داف رین می‌رفتم‌ و مسائلی را که اتفاق افتاده بود رتق و فتق می‌کردم.
زید جوانی معقول‌ بود، اما در مواقعی که بیکار بود، کارهای عجیب‌وغریبی از او سر می‌زد، و ما در آن موقعیت چیزی جز آرامش نمی‌خواستیم.
فیصل با چند نفر از قبیله عقیل، مرا روانه ین بو نمود.
من در واقع با عجله و با سرعت تمام در عرض سه ساعت خود را بدان جا رساندم، در حالی که همراهان خود را که از عجله من به ستوه آمده بودند در بین راه گذاشتم.
چون می‌دانستم‌ که آن‌ها خسته و فرسوده‌اند. آن‌ها در راه به من می‌گفتند که آن‌ها به خاطر بی‌صبری من حاضر نیستند شترها و خود را به هلاکت برسانند.
آفتابی‌ که در کوهپایه‌ها بسیار مطبوع و دل پذیر بود، اکنون در هنگام عصر با اشعه‌ مستقیم خود بر روی صورت ما می‌تابید.
تابش اشعه آفتاب چنان دیدگان‌ مرا خیره می‌کرد که من مجبور می‌شدم دست خود را جلوی چشمانم‌ بگیرم.
فیصل یک شتر مسابقه که هدیه‌ای از امیر نجد به پدر او بود به‌ من داده بود، و بهترین شتری بود که من در عمرم دیده بودم.
بعدها آن‌ شتر از شدت فشاری که در جاده عقبه به او وارد شد به مرض گری مبتلا شد و از بین رفت.
وقتی من به ین بو رسیدم اوضاع آن طوری که من انتظار داشتم‌ نبود.
زید با داف رین به سوی ربیغ حرکت کرده بود.
لذا من برای‌ چیزهایی که از نظر نیروی دریایی در الو جه نیاز داشتیم و وسیله حمل و نقل به تدارکات پرداختم.
فیصل گفته بود که او در او یس خواهد ماند تا من گزارش اوضاع را برایش بفرستم و به او اطلاع بدهم که تمام چیزهایی‌ که لازم داریم آماده است.
اولین مشکلی که ما در ین بو داشتیم، اختلافات موجود بین مسئولین‌ نظامی و مسئولین غیر نظامی بود.
عبد القا در، فرماندار پرحرارت اما عصبانی ین بو، با افزایش کارهای پایگاه نظامی ما در آنجا با مسئولیت‌های‌ فراوانی که بر عهده داشت شدیدا تحت فشار قرار گرفته بود.
لذا فیصل‌ برای او یک کمک نظامی هم مأمور کرده بود.
نام معاون نظامی او توفیق‌ بیک، اهل حمص در سوریه؛ و مسئول تحویل و تحول تسلیحات بود.
متاسفانه در آنجا مسئولی برای تشریح وضع انبار اسلحه و مهمات و وظایف آن نبود.
یک روز صبح آن‌ها بر سر صندوق‌های خالی اسلحه با هم درگیر می‌شوند.
عبد القا در در انبار را قفل کرده و برای ناهار می‌رود.
و بعد توفیق بیک با چهار نفر از افرادش و با یک مسلسل و یک پتک‌ به اسکله آمده و در انبار را بازمی‌کند،
و بعد عبد القا در در قایقی نشسته و به سوی کشتی مراقبت انگلیسی می‌رود.
و در کشتی کوچک اشپیگل‌ به کاپیتان کم‌رو ولی میهمان‌نواز آن می‌گوید که آمده است تا در آنجا بماند.
پیشخدمت او برایش از ساحل غذا می‌آورد و شب را در یک‌ تخت خواب سفری در روی عرشه کشتی می‌خوابد.
من می‌خواستم عجله کنم.
لذا برای حل این مشکل از عبد القا در خواستم که به فیصل نامه‌ای نوشته و از او بخواهد که به توفیق بیک دستور دهد تا انبار اسلحه و مهمات را به من تحویل دهد.
و بعد ما یدک‌کش‌ آرتوسا را نزدیک قایق باری آوردیم تا عبد القا در بتواند صندوق‌های‌ مورد مناقشه را با نظارت خود به آن کشتی بار کند، 
و بالاخره توانستیم‌ توفیق بیک را هم برای یک مصالحه موقت به اشپیگل ببریم.
این مسئله‌ با رخدادی، آسان‌تر شد.
زیرا مقوعی که توفیق بیگ گارد احترام کشتی‌ را سان می‌دید این گارد احترام همیشه معمول نبود. لیکن ما آن‌را به خاطر ساسیت آشتی بین آن دو به کار واداشته بودیم تبسمی کرد و گفت: 
این کشتی مرا در کر نه اسیر کرد ، و با دست، نشان افتخاری که در عرشه کشتی گذاشته و نام مرمریس ، قایق جنگی ترک را که توسط اشپیگل در دجله غرق شده بود، روی آن نوشته بودند نشان داد.
عبد القا در هم مانند توفیق به این داستان علاقمند بود و لذا مشکل ما حل شد و آن‌ها آشتی کردند.
روز بعد شرف به سمت امیر در غیاب فیصل به ین بو آمد.
او مردی‌ مقتدر و احتمالا لایق‌ترین شریف‌ها بود که در ارتش فیصل خدمت‌ می‌کردند.
لیکن او عاری از هرگونه حس مقام‌پرستی بود، و همیشه کارها را نه از روی اجبار، بلکه به خاطر حس مسئولیت و وظیفه انجام می‌داد.
او مردی ثروتمند و سال‌ها رئیس قضات دربار شریف بود.
او عشایر را از هرکس دیگر بهتر می‌شناخت و طریقه سلوک با آن‌ها را از همه بهتر می‌دانست.
عشایر از او می‌ترسیدند، زیرا او بسیار جدی و بی‌طرف و چهره او برای آن‌ها هراسناک بود.
ابروی چپش به طرف پایین کشیده‌ شده در اثر ضربه‌ای که در جنگ خورده بود ، و چهره‌ای مخوف داشت.
جراح کشتی سووا چشم او را جراحی کرده و بیشتر ضایعاتی که به آن‌ وارد شده بود ترمیم نموده بود، 
اما چهره‌اش همچنان علامت ضربه‌ای‌ را که به خاطر آزادی یا ضعف خورده بود حفظ کرده بود.
من با او به خوبی‌ سلوک می‌کردم. او مردی بسیار روشن، عاقل، و مهربان بود، و همیشه‌ تبسمی بر لب داشت.
او برخلاف چهره مخوفش دارای گفتاری محبت‌ آمیز بود و همواره رفتارش با گفتارش متناسب و دلچسب می‌نمود.
ما با او توافق داشتیم که رها کردن ین بو برای تصرف الو جه در واقع ریسک خطیری بوده و لذا بهتر بود که انبار مهمات خود را از آنجا به جای دیگری منتقل می‌ساختیم.
بویل به من این وعده را داده بود که‌ کشتی‌ها داف رین و هاردینگ هر وقت که بخواهم برای حمل‌ونقل‌ در اختیار من خواهند بود.
و من به او گفته بودم که چون مشکلات این‌ حمل‌ونقل بسیار وخیم خواهد بود من کشتی هاردینگ را ترجیح‌ می‌دهم!
کاپیتان وارن که این پیغام را دریافت کرده بود، احساس می‌کرد که حرف من مبالغه است، اما به هر حال او خودکشی هاردینگ را دو روز بعد با بهترین روحیه به بندر آورد.
این کشتی، یک کشتی مسافری‌ و نفربر هندی بود 
و طبقه زیرین مخصوص حمل افراد دارای عرشه وسیعی‌ تقریبا در سطح آب بود.
لین بری آن طبقه را برای ما گشود و ما به آسانی‌ در حدود هشت هزار قبضه اسلحه و در حدود سه میلیون قطار فشنگ و هزاران فشنگ توپ و مقداری برنج و آرد و یکاطاق پر از یونیفورم، حدود دو تن مواد منفجره و تمام نفت و سایر وسایل را مستقیما از بندر به داخل عرشه زیرین برده و بارگیری کردیم.
ولی هنوز تمام وسایل ما چون یک پاکت نامه در صندوق پست بود 
و هزاران تن از وسایل ما که‌ در مدت قلیلی بارگیری شده بود برای کشتی چیزی به حساب نمی‌آمد.
بویل برای دریافت اطلاعات به ساحل آمد 
و بعد قول داد که کشتی‌ هاردینگ چون یک انبار در مدت عملیات در اختیار ما خواهد بود تا بتوانیم هرموقع که به خوراک و آب نیاز داشتیم برای حمل‌ونقل آذوقه‌ از آن استفاده کنیم.
و بدین ترتیب مشکل حمل‌ونقل ما به نحو احسن‌ حل می‌شد.
نیروی دریای هم رفته‌رفته خود را آماده می‌کرد.
نصف‌ ناوگان نظامی ما در بحر احمر بدان جا رهسپار شده بود. فرمانده ناوگان‌ هم خود باید حضور می‌یافت، و تمام افراد نیروی دریایی مشغول تمرینات‌ بر عرشه کشتی‌ها بودند.
همه یونیفورمهای خود را به رنگ خاکی رنگ‌ می‌کردند و نیزه‌ها را تیز می‌کردند و یا با اسلحه‌های خویش به تمرینات‌ نظامی مشغول بودند.
من عوض آن‌ها آرزو می‌کردم تا درگیری نظامی پیش نیاید.
فیصل در حدود ده هزار نفر سرباز داشت که برای پر کردن منطقه بیلی کافی‌ بود. آن‌ها قادر بودند تا هرچه را که در آن منطقه وجود دارد اگر سبک و قابل حمل بوده و یا داغ نباشد با خود برداشته و غارت کنند.
افراد عشایر بیلی هم آن‌را می‌دانستند.
لذا آن‌ها اکنون سرشار از وفاداری نسبت به‌ شریف و کام لا به ملیت عربی خود بازگشته بودند.
واضح بود که الو جه را متصرف خواهیم شد.
تنها مسئله‌ای که ما را تهدید می‌کرد تدارک غذا و آب بود تا در راه موجبات مرگ و میر افراد را فراهم نیاورد.
تدارکات آذوقه و تسلیحات کار و وظیفه من بود.
لیکن‌ منطقه‌ام لج که در نیمه راه بین ین بو و الو جه قرار دارد نسبت به فیصل و و افرادش احساس وفاداری و همکاری می‌کردند، و لذا از آن نظر خیال‌ ما راحت بود.
بنابراین ما برای فیصل پیام فرستادیم که ما آماده‌ایم.
در نتیجه، او همان روزی که عبد اللّه جواب موافقت خود را برای حرکت‌ به سوی قرارگاه بعدیش فرستاده بود به سوی الو جه حرکت کرد، 
و همان روز خبرهای خوشی دریافت کردم، 
و آن خبر آرامش‌بخش برای‌ من آن بود که سرهنگ نیوکامب افسر حرفه‌ای و کارآزموده ما به حجاز می‌آید و فرمانده هیئت نمایندگی نظامی ما در عربستان شده است، او به مصر وارد شده بود 
و دو نفر از افسران ستاد او به نامه‌ای فوکس و وی کری‌ به سوی بحر احمر حرکت کرده بودند تا به این لشکرکشی بپیوندند.
بویل با کشتی سووا مرا به‌ام لج برد، و ما در آنجا به ساحل رفتیم تا اطلاعاتی به دست آوریم.
در آنجا شیخ به ما گفت که همان روز فیصل به بیر الواحدی که آبشخوری برای افراد و چهارپایان است و در چهار میلی ساحل قرار دارد، وارد می‌شود.
ما پیامی برای فیصل فرستادیم‌ و بعد به قلعه‌ای که بویل چند ماه پیش توسط فوکس به توپ بسته و ویران‌ کرده بود رفتیم.
آنجا سربازخانه‌ای از سنگ بود که به مخروبه و ویرانه‌ای مبدل گشته بود.
بویل نگاهی به این ویرانه کرد و گفت: 
من‌ در واقع شرمنده‌ام که چنین جای قشنگی را به تلی ویران مبدل ساخته‌ام .
او افسری حرفه‌ای و با تجربه و بسیار زیرک و کاردان و رسمی بود، 
اما گاهی در مسائل بسیار ساده هم تحملی نداشت.
کسانی که موزهای قرمز دارند معمولا انسان‌های بردباری نیستند، 
اما جین جر بویل آن طوری که‌ دو ستایش صدایش می‌کردند مردی خون گرم و تا حدی پر حوصله بود.
همچنانکه ما مشغول تماشای ویرانه‌های این قلعه بودیم چهار نفر پیرمرد ژنده‌پوش از دهکده به سوی ما آمدند و اجازه خواستند تا با ما گفتگو کنند.
آن‌ها گفتند که چند ماه پیش ناگهان یک کشتی که دو تا دودکش داشت به اینجا آمد و قلعه ما را ویران کرد.
اکنون می‌خواهیم‌ اینجا را برای استقرار نیروی پلیس دولت عرب دوباره بسازیم.
آیا می‌توانیم خواهش کنیم که کاپیتان مهربان و کریم این کشتی که دارای یک دودکش است برای ما کمی تخته و الوار بیاورد و یا چیزهای دیگری‌ را که می‌خواهیم برای ما حمل کند تا ما آنجا را دوباره بسازیم؟
بویل‌ از گفتگوهای طولانی آن‌ها خسته شده بود، و بالاخره از من پرسید که‌ آن‌ها چه می‌گویند؟ .
چه می‌خواهند؟
من گفتم: چیزی نمی‌خواهند.
آن‌ها داستان به توپ بستن کشتی فوکس را شرح می‌دهند که چگونه‌ اینجا را به توپ بست و ویرانش کرد.
بویل نگاهی به اطرافش کرد و پس از لحظه‌ای با تبسمی دل پذیر گفت:
واقعا که خوب کثافت‌کاری شده !
روز بعد وی کری رسید.
او توپچی‌ای بود که طی ده سال خدمتش‌ در سودان زبان عربی فراگرفته بود، و می‌توانست به این زبان، هم به خوبی‌ مکالمه نموده و هم به خوبی بنویسد.
او در محاوره و اصطلاحات ویژه زبان‌ عربی آنقدر مهارت و آشنایی یافته بود که ما را از هرگونه ترجمه‌ بی‌نیاز می‌کرد.
و بعد، من و بویل آماده شدیم که برای طرح نقشه حمله‌ و زمان‌بندی آن نزد فیصل برویم، و بعد از ناهار تمام انگلیسی‌ها و عرب‌ها دور هم جمع شدیم و مسئله بقیه راه‌پیمایی و حمله به الو جه را مورد بررسی قرار دادیم.
ما تصمیم گرفتیم تا سربازان خود را به چند قسمت تقسیم کنیم:
این واحدها هر یک می‌بایستی به طور مستقل به ابوزریبه که محل استقرار و تمرکز نهایی قوای ما بود می‌آمدند.
ابو زری به در حواشی حمد بود که بعد از آن دیگر تا الو جه هیچ منبع آب و یا آبشخوری وجود نداشت.
ولی با این وصف بویل موافقت کرد که کشتی هاردینگ یک شب در شرم حبان لنگر انداخته و مقدار بیست تن آب در ساحل برای ما خالی‌ کند شرم حبان روزی قرار بود بندرگاهی شود .
بنابراین ما دیگر از بی‌آبی وحشتی نداشتیم.
برای حمله به الو جه ما پیشنهاد کردیم که بویل چند صفر نفر از عشایر حرب و جوحینا و مو الی را تحت فرمانده‌ی صالح بن شفیعه در ساحل پیاده کند.
صالح بن شفیعه جوان سیاهی بود که شهامت بسیاری‌ داشت او در عین حال بسیار مهربان و خون گرم بود ، و افرادش را مسحور خود ساخته بود و با قسم و لابه و التماس آن‌ها را به هر کاری که‌ می‌خواست وامی‌داشت 
و هرگز برای خود اهمیتی آنچنانی قایل نبود.
بویل با این پیشنهاد موافقت کرد و تصمیم گرفت که آن‌ها را در یکی از طبقات هاردینگ جای دهد.
قرار شد که آن‌ها همراه یک عده از نیروهای‌ ویژه نیروی دریایی در شمال شهر پیاده شوند. در شمال شهر، ترک‌ها پایگاهی برای ممانعت از پیاده کردن قوای ما نداشتند، و از آنجا الو جه‌ می‌توانست به بهترین وجهی مورد حمله قرار گیرد.
قرار شد که بویل شش کشتی را فرمانده‌ی کند که جمعا دارای‌ پنجاه توپ بودند، و او می‌بایستی با این توپ‌ها، ترک‌ها را مشغول‌ می‌کرد.
همچنین قرار بود یک هواپیمای نیروی دریایی توپ‌ها را هدایت‌ کند.
همین‌طور مقرر شد که ما در بیستم ماه در ابوزریبه باشیم،
و بعد روز بیست و دوم به حبان برویم و در آنجا از کشتی هاردینگ آب بگیریم و روز بیست و سوم سربازان در سواحل الو جه پیاده شوند از سوی دیگر نیروهای ما دور تا دور شهر را محاصره کنند و از فرار ترک‌ها جلوگیری‌ نمایند.
اخباری که از ربیغ دریافت می‌کردیم خوشحال‌کننده بود.
ترک‌ها از مسئله خالی بودن ین بو هیچ بهره‌برداری نکرده بودند.
این‌ مسئله‌ای بود که برای ما تأثیر مخربی داشت. ولی هنگامی‌که بی‌سیم بویل‌ رسید تمام سربازان نفس راحتی کشیدند.
عبد اللّه هم تقریبا به ایس رسیده‌ بود.
ما هم در نیمه راه الو جه بودیم، و بدین ترتیب تا اینجا همه چیز به نفع اعراب بود و اکنون موقع حمله آن‌ها فرارسیده بود.
من در این‌ موقعیت چنان خوشحال بودم که برای لحظه‌ای از فرط احساسات کنترل‌ خود را از دست دادم و گفتم در عرض یک سال دروازه‌های دمشق را محاصره خواهیم کرد.
پس از آن که احساساتم فرو نشستند امیدواری‌ من در چادر خاموش شد.
بعدها شنیدم که وی کری در نزد بویل مرا به‌ گزافه‌گویی و خیال‌بافی متهم نموده است.
ولی با وصف این که این‌ حرف‌های احساساتی من تا حدی احمقانه بود، خوابی که من دیده بودم‌ چندان هم خواب و خیال گزافه‌ای نبود.
زیرا که پنج ماه بعد، من در دمشق بودم و یک سال بعد از آن من فرماندار واقعی آنجا شدم.
وی کری مرا از خود ناامید کرده و از او عصبانی شده بودم.
او می‌دانست که من از نظر نظامی چندان قابل اعتماد نیستم 
و فکر می‌کرد که از نظر سیاسی هم بی‌فایده‌ام، 
و من می‌دانستم که او سربازی باتجربه و برای مسائل نظامی مورد نیاز است، ولی در عین حال او به قدرت‌ خود پی نمی‌برد.
اعراب تقریبا از عدم بصیرت مشاورین اروپایی که‌ نمی‌توانستند فرق بین جنگ و قیام داخلی را درک کنند کشتی خود را شکستند ، 
و در واقع می‌توان گفت که قیام‌های داخلی نه جنگ بلکه صلح و شاید یک اعتصاب ملی هستند.
الحاق و اتحاد نژاد سامی با عقیده، و رهبری یک فرمانده مسلح امکانات وسیعی فراهم می‌ساخت 
که این‌ تسهیلات در دست افراد باتجربه، به تنهایی می‌توانست دمشق را، بلکه‌ بزودی در سال 1918 قسطنطنیه را هم به تصرف درآورد.
صبح زود، روز بعد، با دیدن این که هاردینگ بدون مزاحمت‌ تخیله می‌شود به ساحل رفته و با شیخ یوسف ملاقات کردم و دیدم که‌ مشغول کمک به پلیس بیشه، و ده‌نشینان هراسناک و تعدادی از افراد مولود است تا بتوانند در برابر خیابان اصلی چند خاک ریزه و سنگر درست کنند.
او گفت که پنجاه رأس قاطر بدون دهنه و زین توسط یک کشتی امروز صبح در بندر تخلیه شده.
خوشبختانه بدون این که از روی تجربه باشد آن‌ها به طور شانسی به طرف بازار رم داده شده بودند.
و در خروجی بازار به خوبی محکم شده بود لذا همان جا می‌ماندند و در جایگاه خود پرسه‌ می‌زدند تا مولود که گیرنده آن‌ها بود می‌آمد و راهی برای زین و برگ‌ آن‌ها پیدا می‌کرد.
این قاطرها دومین گروه از قاطرهایی بودند که برای‌ واحد سواره‌نظام فرستاده شده بودند، و اتفاقا کام لا به طور شانسی و از روی ترسی که ما از ین بو داشتیم، 
خوشبختانه مقداری طناب اضافی در کشتی هاردینگ داشتیم که می‌توانستیم برای بستن قاطرها بکار ببریم.
تا ظهر باراز دوباره باز و خسارت مغازه‌ها پرداخت شد.
من به مقر فیصل رفتم و دیدم که او مشغول است.
بعضی از قبایل مشغول دریافت حقوق ماهیانه خود بودند.
همه برای هشت روز غذا دریافت می‌کردند.
چادرها و بسته‌های سنگینی جمع‌آوری می‌شدند.
و آخرین تدارکات برای حرکت انجام می‌شد.
من نشستم و به گفتگوی‌ اعضای ستاد گوش فرادادم.
فیض القوسین، شیخ بدوی و مستخدم ترک و شرح حال نویس فاجعه کشتار ارمنی‌ها که اکنون سمت منشی فیصل را داشت؛
نصیب البکری، از اهالی دمشق و زمین‌دار بزرگ که میزبان فیصل‌ در سوریه بوده و اکنون از کشورش فرار کرده و حکم اعدامش صادر شده بود؛ 
سامی، برادر نصیب، فارغ‌التحصیل حقوق که اکنون معاون‌ امور پرداخت‌ها بود؛ 
شفیق الایر، روزنامه‌نگار سابق که اکنون معاون‌ امور منشی گری با شخصیتی اسرارآمیز و روحیه‌ای آرام و حسن وطن پرستی واقعی ولی منحرف و از نظر معاشرت آدم کثیفی بود؛ همه جمع‌ بودند.
حشن شرف، دکتر مرکز عملیات، مردی شرافتمند که تمام زندگی‌ و امکانات مادی خود را برای این قیام صرف می‌کرد، در مورد ناراحتی‌های‌ خود شکایت داشت که شیشه‌های داروی او همه شکسته بودند و داروها در ته صندوق ریخته بودند.
و شفیق با دلداری به او می‌گفت که آیا انتظار داری در چنین مقامی همه چیز راحت و آسوده و بدون دردسر باشد؟
و تفاوت مصیب‌های کوچک آن‌ها برای ما باعث شعف و شادی‌ می‌شد.
در مواقعی که مشکلات ما را احاطه می‌کرد بذله‌گویی و شوخی مبتذل تمام زندگی ما را دربرمی‌گرفت.
هنگام عصر، من و فیصل درباره راه‌پیمایی روز بعد مذاکره‌ کردیم.
اولین منزل ما در طول راه کوتاه بود: ما باید پس از حرکت‌ در سم نا توقف می‌کردیم.
سم نا، جایی بود که در آنجا نخلستان‌های‌ زیاد و چاه‌های پر آب فراوان بود.
و بعد از آن ما می‌توانستیم یکی از چند راهی که وجود داشت انتخاب کنیم.
و باید در انتخاب یکی از این‌ راه‌ها، پیشاهنگان ما را یاری می‌کردند و درباره برکه‌هایی که در اثر ریزش باران ایجاد می‌شوند ما را در جریان می‌گذاشتند.
در کنار ساحل‌ جاده مستقیمی بود که تا چاه دیگر از جایی که ما بودیم شصت میل‌ فاصله داشت و تعداد افراد ما که پیاده بودند نمی‌توانستند این راه دور و دراز را بپیمایند.
ارتش مستقر در بیر الواح ده حدود پنج هزار و یک صد نفر بودند که یک صد نفر آن‌ها شترسوار، و بقیه پیاده بودند.
آن‌ها فقط چهار قبضه‌ توپ کوهستانی کروپ، ده مسلسل، 
و برای حمل‌ونقل سیصد و هشتاد شتر داشتند که وسایل آن‌ها را حمل می‌کردند.
آن‌ها همه چیز را به حداقل‌ ممکن رسانده بودند 
و حتی از معیارهای ارتش ترک هم در حمل آذوقه‌ و غیره سبک‌تر بودند، شروع حرکت ما طبق برنامه برای هیجدهم‌ ژانویه درست موقع ظهر تعیین شده بود.
و درست به موقع، کار فیصل‌ سر ظهر تمام شد.
ما جمع خوشحال و خوشبختی بودیم.
خود فیصل بعد از انجام وظایفش استراحت می‌کرد و عبدالکریم هیچ وقت جدی‌ به نظر نمی‌رسید.
شریف جبار، نصیب و سامی، شفیق، حسن شرف، و من هم جزو این گروه بودیم.
بعد از ناهار، چادر برچیده شد.
ما به سوی‌ شترهایمان رفتیم.
شترها دایره‌ار خوابانده شده بودند ولی بارگیری‌ شده و آماده بودند 
و هر یک از آن‌ها توسط یک غلام که در جلو ایستاده‌ بود نگهداری می‌شدند.
طب الی که در کنار ابن دخیل برای به صدا درآوردن طبل ایستاده بود طبل خود را چند بار به صدا درآورد و همه‌چیز آرام شد.
ما همه مراقب فیصل بودیم.
او از روی قالی بلند شد، و آخرین‌ حرف خود را که به عبدالکریم سفارش می‌کرد به پایان برد و قاچ زین‌ را گرفت و با توکل به خدا سوار شد. 
غلام، شتر را رها کرد و شتر بلند شد.
وقتی شتر بلند شد؛ فیصل پای دیگر خود را به آن‌سوی زین انداخت‌ و دامن عبای خود را جمع‌وجور کرد و محکم بر شتر نشست.
همچنان که شتر او به حرکت درآمد ما هم سوار شدیم و تمام‌ شترها با هم بلند شدند.
بعضی از شترها صدا درمی‌آورند، ولی اکثر آن‌ها که تربیت شده بودند مانند شترهای ماده‌ای که خوب تربیت‌ می‌شوند نعره نمی‌کشند.
فقط شترهای جوان و یا شترهای نر، و یا شترهایی که از نژادهای اصیل نیستند در جاده از خود صدا درمی‌آورند، و بدویانی که برای خود ارزشی قائل بودند چنین شتری را سوار نمی‌شدند.
چون صدای شتر در بین راه، در موقع حمله و یا راه‌پیمایی در شب دشمن‌ را آگاه می‌کند.
به هر حال شترها، گام‌های اولیه را برداشتند و ما برای‌ اینکه محکم بر روی زین بنشینیم پای خود را به قاچ جلوی زین حلقه می‌کردیم و دهنه شتر را می‌گرفتیم تا راه رفتن او را کنترل کنیم، 
و سپس‌ ما به آنجا که فیصل بود نگاه کردیم 
و سر شترها را به طرف دیگر گرداندیم‌ و آن‌ها را به طرف دیگر فیصل راندیم تا آن‌ها در صفی مرتب درآمدند.
ابن دخیل به جلو آمد و بعد از این که نگاهی به اطراف آن منطقه انداخت، فرمان داد تا عشایر عقیل خود را در جناح‌های بغل در چپ و راست قرار دهند و حدود دویست یا سیصد یارد از هر دو طرف فاصله بگیرند و شترها در کنار هم حرکت کنند.
این مانور به خوبی انجام شد.
قبایل عقیل اکثرا از مردم شهرهای نجد، عنیزه، بریده و الرأس بودند که رس ما به خدمت ارتش فیصل درآمده و استخدام شده‌ بودند و به عنوان واحد شترسواران برای سال‌ها در خدمت ارتش بودند.
آن‌ها جوان، و سنشان بین شانزده و بیست و پنج سال بود جوانانی زبده با چشمانی درشت و خوش‌اخلاق که کمی هم سواد داشتند.
آن‌ها باهوش‌ و در جاده همراهان خوبی بودند.
در میان آن‌ها افراد اخمو دیده نمی‌شد.
و حتی هنگام خواب موقعی که اکثر چهره‌های شرقی خود را از هرگونه‌ آثار زندگی تهی می‌سازند این جوانان خوش‌قیافه و بشاش به نظر می‌رسیدند.
آن‌ها لهجه‌ای بسیار شیوا و پر ارتعاش عربی داشتند و عادات‌ آن‌ها خیلی جلف و خودنمایانه بود.
اطاعت و فرمان‌برداری و منطقی‌ بودن افکار آن‌ها به علت اینکه در شهرها بزرگ شده بودند باعث می‌شد تا بدون این که چیزی را چند بار برای آن‌ها تکرار کنی مسئولیت‌های‌ مربوط به خود و مقام مافوق خود را به موقع و به نحو احسن انجام دهند.
پدران آن‌ها با شتر سروکار داشته و خود آن‌ها هم از کودکی با شتر و شترسواری خو گرفته بودند.
نتیجتا آن‌ها این کار را به طور غریزی دوست‌ داشتند و مانند بدویان از آن لذت می‌بردند و دائم مشغول صحرانوردی‌ بودند.
با آن که بی‌حالی منحط ذاتی ظاهرا در چهره آن‌ها نمایان بود ولی آن‌ها در برابر مشکلات و ریاضت بدنی که در مشرق زمین نشانه‌ای‌ از انضباط است بسیار مقاوم بودند.
آن‌ها ضرورتا خاشع و فروتن بودند
و با این حال طبیعت سرباز را داشتند و در موقع جنگ اگر فرمانده‌ی‌ خوبی داشتند با شهامت و اندیشه می‌جنگیدند.
چون آن‌ها از عشایر نبودند، دشمنان خونی در میان عشایر نداشتند و می‌توانستند با آزادی کامل و بدون واهمه از صحرا عبور کنند.
امور حمل‌ونقل و امور بی‌اهمیت داخلی در دست آن‌ها بود.
آنچه که آن‌ها در خدمت در صحاری به دست می‌آوردند زیاد نبود، 
اما به هر حال آن قدری‌ بود که بتوانند زندگی خود را تأمین کنند.
چون شرایط زندگی‌ خانوادگی آن‌ها چندان رضایت بخش نبود.
وهابی‌ها، پیرامون متعصب‌ شعبه‌ای از اسلام هستند که ارتداد یافته‌اند قواعد بسیار شدید و سخت را در جامعه متمدن کسیم اعمال می‌کردند.
در آنجا مردم چندان میهمان‌نواز نبودند. بیشتر وقت آن‌ها برای نماز و روزه، صرف می‌شد.
مصرف‌ سیگار و تنباکو و یا کارهای هنری بانوان و پوشیدن لباس ابریشمی و یا تسمه‌های دستمال سر که از طلا و یا نقره بافته می‌شد، و یا تزئینات و غیره‌ تحریم می‌گردید.
همه چیز تا آنجا که مقدر بود تحت فشار وهابی‌ها ساده و معتکفانه بود.
قیام و انگیزش این مذاهب ریاضت‌کشی و عزلت و اعتکاف در دوره‌های صد ساله، در عربستان مرکزی از چیزهای متداول جامعه بوده‌ است.
همیشه پس از مدتی حدود یک قرن هواخواهان مذهب فکر کردند که عقاید همسایگانش از اصالت اولیه اعتقادات و باورها فاصله‌ گرفته است؛ و آن‌ها دیگر تقوای لازم را ندارند و در تخیلات دور و دراز موعظه‌گرانشان، آن‌ها می‌بایستی به اصالت اولیه مذهبشان برمی‌گشتند.
بارها و بارها آن‌ها قیام کرده‌اند و روح و جسم عشایر را در اختیار گرفته‌اند؛
اما سپس در میان نژاد سامی شهرها، تجار، و انسان‌های شهوت‌ران‌ جهان تحلیل رفته‌اند.
مذاهب جدید درباره آنچه که به دست آورده‌اند چون جذر و مد دریا بوده‌اند که اوج گرفته و بعد دوباره فروکش کرده‌اند. آن‌ها چون‌ فصول سال رفته و آمده‌اند.
هر حرکت آن‌ها بذری از نابودی و مرگ‌ زودرسی بوده که به علت افراط در حقیقت و حق‌طلبی برجای مانده است‌ و بی‌تردید این وقایع تا آنجا که علل آن‌ها وجود دارد دوباره رخ‌ خواهند داد.
آفتاب و ماه و باد که در خلاء فضاهای تهی عمل می‌کنند بر افکار و روحیات بی تعجیل و بدون بار ساکنین صحاری سنگینی‌ می‌کنند.
به هر حال عشایر عقیل نه در فکر خدا، بلکه به فکر ما بودند، و همانطورکه ابن دخیل آن‌ها را به راست و چپ فرمان می‌داد، آن‌ها با اشتیاق فراوان در جای خود قرار می‌گرفتند،
و بعد صدای مداوم و ضربی طبل بل دن شد و شاعر جناح راست با صدای گوش‌خراش خود یک دو بیتی را در وصف فیصل و شادکامی‌هایی که در الو جه خواهد آفرید خواند.
همان‌طوری که او شعرش را می‌خواند جناح راست با دقت‌ آن دو بیتی را گوش می‌داد.
و سپس آن‌را هر دو جناح با هم با صدای بلند و رضایت و شادکامی سه بار خواندند.
لیکن قبل از این که همه برای بار چهارم همان دوبیتی را تکرار کنند، شاعر جناح چپ فی‌البداهه شعری‌ در جواب شعر اول سرود که در همان قیافه و در همان آهنگ بود و عواطف‌ و احساسات را برمی‌انگیخت.
و بدنبال آن جناح چپ شعر دوم را با هم‌ با صدای بلند خواندند و طبل‌ها با آن هم آهنگی نمودند.
پرچ مداران‌ پرچم‌ها را برافراشتند و هر دو جناح با هم چند بار دیگر شعر دوم را خواندند:
من انگلستان را از دست داده‌ام، من گال را از دست داده‌ام‌ من رم را از دست داده‌ام و از آن بالاتر آن که‌ من لایج را هم از دست داده‌ام‌ آن‌ها فقط نجد و زن‌های معابده را از دست داده بودند، 
و آینده‌ آن‌ها بین جده به سوئز بود.
اما با این وصف آن سرود خوب و خوش‌ آهنگی بود که شترها واقعا از آن خوششان آمده بود.
شترها چنان این‌ سرود را دوست داشتند که گردن‌های خود را دراز کرده و با گام‌های‌ بلند و سریع پیش می‌رفتند.
و تا زمانی که سرود ادامه داشت همچنان با آهنگ آن یورتمه می‌رفتند.
مسیر امروز برای آن‌ها آسان و راحت بود،
چون که جاده از روی‌ شن‌های ثابت و نرم و از روی تل ماسه‌ها که به تدریج پستی و بلندی داشت‌ عبور می‌کرد و گاهی درخت نخل لختی در دامنه‌های مرطوب اطراف‌ آن تنها و منزوی روییده بود.
پس از مدتی که در این جاده رفتیم در یک جا که جاده صاف و پهن بود دو نفر اسب سوار چهال نعل به سوی ما آمدند و به فیصل سلام کردند.
من اولی را شناختم که مرد پیر کثیف‌ چشم تنگ محمد علی بیضا وی، امیر جوحینا بود.
اما دومی به نظر من‌ عجیب آمد.
ولی وقتی نزدیک شد دیدم که یونیفورم خاکی بر تن دارد و عبایی پوشیده و دستمال سری ابریشمی به طرزی زشت و بدشکل به سر پیچیده است.
وقتی بالا را نگاه کرد، دیدم نی و کامب است که صور
